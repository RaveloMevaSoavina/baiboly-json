{
    "1": {
        "1": "Sambatra ny olona tsy mandeha araka ny torohevitry ny ratsy fanahy, Sy tsy mijoro eny amin\u2019ny lalan\u2019ny mpanota, Ary tsy mipetraka eny amin\u2019izay ipetrahan\u2019ny mpaneso.",
        "2": "Fa ny lal\u00e0n\u2019i Jehovah no mahafinaritra azy, Eny, ny lal\u00e0ny no vakiny moramora andro aman\u2019alina.",
        "3": "Ho toy ny hazo nambolena eo amoron\u2019ny rano mikoriana izy, Dia hazo mamoa amin\u2019ny fotoanany, Ary tsy mba malazo ny raviny. Hahomby daholo izay ataony.",
        "4": "Tsy mba toy izany kosa ny ratsy fanahy, Fa toy ny akofa entin\u2019ny rivotra.",
        "5": "Izany no mahatonga ny ratsy fanahy tsy hahajoro eo anatrehan\u2019ny fitsarana, Sy mahatonga ny mpanota tsy hahajoro eo anivon\u2019ny olo-marina.",
        "6": "Fantatr\u2019i Jehovah mantsy ny lalan\u2019ny olo-marina, Fa ny lalan\u2019ny ratsy fanahy kosa ho foana."
    },
    "2": {
        "1": "Nahoana no mikorontana ireo firenena, Ary mingonongonona milaza zava-poana ny firenena samy hafa?",
        "2": "Mitsangana ny mpanjakan\u2019ny tany, Ary mivondrona ny manam-pahefana, Mba hanohitra an\u2019i Jehovah sy ilay voahosony,",
        "3": "Ka milaza hoe: \u201cAndao hotapahintsika ny fatotra nataony, Ary hariantsika any lavitra any ny tady namatorany antsika!\u201d",
        "4": "Hihomehy fotsiny anefa Ilay mipetraka any an-danitra. Eny, haneso azy ireo i Jehovah.",
        "5": "Hiteny amin\u2019izy ireo amin-katezerana izy amin\u2019izay, Ary ao anatin\u2019ny fisafoahana izy no hampisahotaka azy,",
        "6": "Ka hilaza hoe: \u201cIzaho efa nametraka ny mpanjakako Ao Ziona, tendrombohitro masina.\u201d",
        "7": "Aoka aho hilaza ny didin\u2019i Jehovah. Hoy izy tamiko: \u201cIanao no zanako, Ary izaho efa tonga rainao androany.",
        "8": "Angataho amiko ireo firenena, dia homeko ho lovanao, Ary ny vazan-tany efatra, fa homeko ho fanananao.",
        "9": "Hopotehinao amin\u2019ny tehim-by ireny, Ary homontsamontsaninao toy ny vilany tanin\u2019ny mpanefy tanimanga.\u201d",
        "10": "Koa aoka ho malina ianareo, ry mpanjaka \u00f4, Ary maneke fanitsiana, ry mpitsara eto an-tany \u00f4!",
        "11": "Manompoa an\u2019i Jehovah amin-tahotra, Ary mifalia, nefa koa mangovita.",
        "12": "Orohy ilay zanaka, mba tsy ho tezitra Andriamanitra, Ary mba tsy ho ringana * ianareo, Fa mora mirehitra ny fahatezerany. Sambatra izay rehetra mialoka aminy!"
    },
    "3": {
        "1": "Jehovah \u00f4, nahoana no be dia be toy izao ny fahavaloko? Nahoana no maro be no mitsangana hanohitra ahy?",
        "2": "Izao no lazain\u2019ny olona maro momba ahy: \u201cTsy hahazo famonjena avy amin\u2019Andriamanitra izy.\u201d Sela.",
        "3": "Ianao anefa no ampingako, Jehovah \u00f4, Ianao no voninahitro, ary Ianao no mampitraka ny lohako.",
        "4": "Hanandratra ny feoko hiantso an\u2019i Jehovah aho, Dia hamaly ahy avy any an-tendrombohiny masina izy. Sela.",
        "5": "Hitsotsotra aho ka hatory, Ary hifoha aho, satria manampy ahy foana i Jehovah.",
        "6": "Tsy hatahorako ny olona an\u2019aliny, Izay milahatra manodidina mba hamely ahy.",
        "7": "Mitsang\u00e0na, Jehovah \u00f4! Vonjeo aho, ry Andriamanitro \u00f4! Asio eo amin\u2019ny valanoranony ny fahavaloko rehetra, Ary ataovy tapatapaka ny nifin\u2019ny ratsy fanahy.",
        "8": "Avy amin\u2019i Jehovah ny famonjena. Mitahy ny olonao ianao. Sela ."
    },
    "4": {
        "1": "Ry Andriamanitro tia rariny \u00f4, valio aho rehefa miantso anao. Voagejan\u2019ny fahoriana aho, ka omeo fahalalahana. Iantrao aho, ka henoy ny vavaka ataoko.",
        "2": "Ry zanak\u2019olombelona, mandra-pahoviana no hanaovanareo tsinontsinona ny voninahitro? Mandra-pahoviana ianareo no ho tia zava-poana Sy hamoron-dainga? Sela.",
        "3": "Koa fantaro fa miavaka ny fomba hitondran\u2019i Jehovah ny olony tsy mivadika. Hihaino i Jehovah rehefa miantso azy aho.",
        "4": "Tezera fa aza manota. Taz\u00f2ny ao am-ponareo ihany ny teninareo, eo am-pandriana. Ary aoka hangina ianareo. Sela.",
        "5": "Manaova sorona ka atolory amim-pahamarinana izany, Ary matokia an\u2019i Jehovah.",
        "6": "Maro no miteny hoe: \u201cIza no hanao izay hahitantsika zava-tsoa?\u201d Aoka ianao hankasitraka anay, * Jehovah \u00f4!",
        "7": "Hataonao mahatsapa fifaliana aho ato am-poko, Dia fifaliana lehibe kokoa noho ny tamin\u2019ny fotoana naha betsaka ny varimbazahany sy ny divainy vaovao.",
        "8": "Handry sy hatory amim-piadanana aho, Fa ianao irery ihany, Jehovah \u00f4, no mahatonga ahy tsy hanana ahiahy."
    },
    "5": {
        "1": "Henoy izay lazaiko, Jehovah \u00f4! Aoka ho tsapanao ny antony isentoako.",
        "2": "Henoy aho raha miantso vonjy aminao, Ry Mpanjakako sy Andriamanitro \u00f4, fa ianao no ivavahako.",
        "3": "Amin\u2019ny maraina, dia handre ny feoko ianao, Jehovah \u00f4! Eny, amin\u2019ny maraina, dia hiresaka aminao aho ka hiandry izay ho valiny.",
        "4": "Fa tsy mba Andriamanitra finaritra amin\u2019ny faharatsiana ianao. Tsy misy olon-dratsy hiara-mitoetra aminao, na rahoviana na rahoviana.",
        "5": "Tsy misy mpirehareha mahajoro eo anatrehanao. Halanao ny mpanao ratsy rehetra,",
        "6": "Ary haringanao ny mpandainga. Halan\u2019i Jehovah ny mpandatsa-dra sy ny mpamitaka.",
        "7": "Noho ny haben\u2019ny hatsaram-panahinao feno fitiavana, Dia hiditra ao an-tranonao aho, Ary hiankohoka manandrify ny tempolinao masina, noho ny fahatahorana anao.",
        "8": "Jehovah \u00f4, tariho amin\u2019ny fahamarinanao aho, fa manodidina ahy ny fahavaloko, Ampio aho mba tsy ho voasakantsakana ny fandehanako amin\u2019ny lalanao.",
        "9": "Fa tsy misy azo itokisana izay lazain\u2019ny vavany, Ary fampahoriana no ao am-pony. * Fasana misokatra ny tendany, Ary fitaka no eo amin\u2019ny lelany.",
        "10": "Homelohin\u2019Andriamanitra tokoa izy ireo, Ary ny tetika nataony ihany no hahavoa azy. Aoka hiparitaka izy ireo fa betsaka ny fandikan-dal\u00e0na nataony, Satria nikomy taminao izy.",
        "11": "Hiravoravo kosa izay rehetra mialoka aminao, Ka hihoby mandritra ny fotoana tsy voafetra. Hosakananao izay manatona hamely azy, Ary hifaly aminao ny olona tia ny anaranao.",
        "12": "Fa hitahy ny olo-marina ianao, Jehovah \u00f4! Hataonao mahasarona azy toy ny ampinga lehibe ny fankasitrahanao."
    },
    "6": {
        "1": "Jehovah \u00f4, aoka tsy ho ao anatin\u2019ny fahatezerana no hananaranao ahy, Ary aoka tsy ho ao anatin\u2019ny fahavinirana no hanitsianao ahy.",
        "2": "Aoka ianao ho tsara fanahy amiko, Jehovah \u00f4, fa reraka tanteraka aho. Sitrano aho, Jehovah \u00f4, fa mangozohozo ny taolako.",
        "3": "Miady saina mafy aho. Mandra-pahoviana Jehovah \u00f4?",
        "4": "Miverena ka avoty aho, Jehovah \u00f4! Vonjeo aho fa tsara fanahy sy be fitiavana ianao.",
        "5": "Fa tsy afaka miresaka momba anao ny maty. Iza amin\u2019izay ao amin\u2019ny Fasana * no hidera anao?",
        "6": "Sasatry ny misento aho, Vonton-dranomaso ny fandrianako mandritra ny alina, Ary kotsan-dranomaso ny farafarako.",
        "7": "Reraky ny fahoriana ny masoko, Ary pahina noho ny ataon\u2019ny fahavaloko rehetra.",
        "8": "Mial\u00e0 amiko ianareo mpanao ratsy rehetra, Fa ren\u2019i Jehovah ny fitomaniako.",
        "9": "Ho ren\u2019i Jehovah tokoa ny fitalahoako famindram-po, Hohenoin\u2019i Jehovah ny vavaka ataoko.",
        "10": "Ho menatra be sy ho very hevitra tanteraka ny fahavaloko rehetra, Hiverina ireny, ka ho menatra avy hatrany."
    },
    "7": {
        "1": "Jehovah Andriamanitro \u00f4, ianao no ialofako. Vonjeo aho tsy ho azon\u2019izay rehetra manenjika ahy ka afaho,",
        "2": "Sao hoviravirainy toy ny ataon\u2019ny liona aho, * Ka hoentiny mandositra nefa tsy misy mpamonjy.",
        "3": "Jehovah Andriamanitro \u00f4, raha nanao ny tsy nety aho, Na nanao ny tsy rariny,",
        "4": "Na namaly ratsy an\u2019izay nanisy soa ahy, Na nandroba an\u2019izay te hanisy ratsy ahy nefa tsy nahavoa ahy,",
        "5": "Dia aoka hanenjika ahy ny fahavalo Ka hahatratra ahy, ary hanosihosy ahy * eo amin\u2019ny tany, Sy hampietry ny voninahitro ho amin\u2019ny vovoka. Sela.",
        "6": "Mitsang\u00e0na ao anatin\u2019ny fahatezeranao, Jehovah \u00f4, Mijoroa hanohitra an\u2019ireo misafoaka amiko sy te hanisy ratsy ahy, Ary mifohaza hamonjy ahy, satria efa nandidy ny hampiharana ny rariny ianao.",
        "7": "Aoka hanodidina anao ireo firenena. Miverena any amin\u2019ny avo, ka tohero ireny.",
        "8": "Hamoaka didim-pitsarana hampiharina amin\u2019ireo firenena i Jehovah. Jehovah \u00f4, tsarao aho araka ny fahamarinako Sy ny tsy fivadihako aminao.",
        "9": "Aoka re hifarana hatreo ny faharatsian\u2019ny ratsy fanahy e! Ary aoka ianao hampaharitra ny olo-marina, Fa mizaha toetra ny fo sy ny voa ilay Andriamanitra manao ny rariny.",
        "10": "Ny ampinga fiarovana ahy dia ao amin\u2019Andriamanitra, izay Mpamonjy ny mahitsy fo.",
        "11": "Mpitsara manao ny rariny Andriamanitra, Ary manambara fanamelohana isan\u2019andro izy.",
        "12": "Raha tsy miova ny mpanao ratsy, dia handranitra ny sabany Andriamanitra, Hamatotra ny tadin-tsip\u00eckany izy, ka hanomana azy hitifirana.",
        "13": "Hanomana fiadiana mahafaty izy, Ary hanamboatra zana-tsip\u00ecka mirehitra.",
        "14": "Misy olona bevohoka faharatsiana, Ary fahoriana no miforona ao an-kibony, ka fitaka no haterany.",
        "15": "Mihady lavaka izy ka mangady azy, Nefa izy ihany no ho latsaka ao.",
        "16": "Hitsingerina eo an-dohany ihany ny fampahoriana ataony, Ary hilatsaka eo an-tampon-dohany ihany ny herisetrany.",
        "17": "Hidera an\u2019i Jehovah aho fa marina izy, Ary hihira fiderana aho ho an\u2019ny anaran\u2019i Jehovah, ilay Avo Indrindra."
    },
    "8": {
        "1": "Ry Jehovah Tomponay \u00f4, heni-kaja eran-tany ny anaranao, Tantaraina any ambonin\u2019ny lanitra ny voninahitrao!",
        "2": "Avy amin\u2019ny vavan\u2019ny ankizy sy ny zaza minono no ampisehoanao ny herinao, Noho ny ataon\u2019izay mankahala anao, Mba hampitsaharana ny ataon\u2019ny fahavalo sy ny mpamaly faty.",
        "3": "Raha jereko ny lanitrao, izay asan\u2019ny rantsantananao, Ary ny volana aman-kintana noforoninao,",
        "4": "Dia inona moa izay olombelona mety maty no tsaroanao? Ary inona moa izay zanak\u2019olombelona no karakarainao?",
        "5": "Efa nataonao ambany kely noho ireo andriamanitra * izy, Ary nosatrohanao voninahitra sy famirapiratana.",
        "6": "Notendrenao hanjaka amin\u2019ny asan\u2019ny tananao izy, Ary nataonao eo ambany tongony ny zava-drehetra,",
        "7": "Dia ny biby fiompy rehetra, toy ny ondry aman\u2019osy sy ny omby, Ary koa ny biby any an-tsaha",
        "8": "Sy ny voro-manidina, ary ny trondro any an-dranomasina, Mbamin\u2019izay rehetra mifamoivoy any an-dranomasina.",
        "9": "Ry Jehovah Tomponay \u00f4, heni-kaja eran-tany ny anaranao!"
    },
    "9": {
        "1": "Hidera anao amin\u2019ny foko manontolo aho, Jehovah \u00f4, Ary hanambara ny asanao mahatalanjona rehetra.",
        "2": "Hiravoravo sy hifaly aminao aho, Ary hihira fiderana ho an\u2019ny anaranao, ry Avo Indrindra \u00f4! \u05d1 [ Beta ]",
        "3": "Raha mitakemotra ny fahavaloko, Dia ho lavo sy ho ringana eo anatrehanao.",
        "4": "Nomenao rariny aho rehefa nitondra ny adiko hotsaraina. Nipetraka teo amin\u2019ny seza fiandrianana ianao, ka nitsara araka ny rariny. \u05d2 [ Gimela ]",
        "5": "Nanarinao mafy ny firenena ary naringanao ny ratsy fanahy. Ny anarany koa nofoananao mandritra ny fotoana tsy voafetra, eny, mandrakizay.",
        "6": "Ry fahavalo \u00f4, mandrakizay ny fandringanana anareo. Ho toy izany koa ny tan\u00e0na noravanao. Tsy hotsarovana intsony mihitsy izy ireo. \u05d4 [ He ]",
        "7": "Hipetraka eo amin\u2019ny seza fiandrianany mandritra ny fotoana tsy voafetra i Jehovah, Eny, hataony mafy orina ny seza fitsarany.",
        "8": "Hotsarainy araka ny rariny ny tany lonaka, Ary hotsarainy araka ny hitsiny ireo firenena. \u05d5 [ Vao ]",
        "9": "Ho toy ny tendrombohitra fandosirana i Jehovah, ho an\u2019izay torotoro fo, Eny, ho toy ny tendrombohitra fandosirana amin\u2019ny fotoam-pahoriana.",
        "10": "Hatoky anao izay mahalala ny anaranao, Satria ianao tsy hahafoy an\u2019izay mitady anao, Jehovah \u00f4! \u05d6 [ Zaina ]",
        "11": "Aoka ianareo hihira fiderana ho an\u2019i Jehovah, izay mipetraka ao Ziona, Lazao amin\u2019ireo firenena ny asany.",
        "12": "Fa hotsaroany ny ory rehefa mitady an\u2019izay mpandatsa-dra izy. Tsy hohadinoiny tokoa ny fitarainan\u2019ny ory. \u05d7 [ Heta ]",
        "13": "Aoka ianao ho tsara fanahy amiko, Jehovah \u00f4! Jereo ny fahoriako noho ny ataon\u2019ny mpankahala ahy, Ianao no manarina ahy eo am-bavahadin\u2019ny fahafatesana,",
        "14": "Mba hanambarako ny asa mendri-piderana rehetra nataonao, Eny, hanambarako izany eo am-bavahadin\u2019ny zanakavavin\u2019i Ziona, Mba hifaliako amin\u2019ny famonjenao. \u05d8 [ Teta ]",
        "15": "Latsaka ao amin\u2019ny lavaka nataony ireo firenena, Ary ny harato nafeniny ihany no namandrika ny tongony.",
        "16": "Fantatra amin\u2019ny didim-pitsarana nampihariny i Jehovah. Ny asan\u2019ny tanan\u2019ny ratsy fanahy ihany no mamandrika azy. Higaiona. Sela. \u05d9 [ Y\u00f4da ]",
        "17": "Hody any amin\u2019ny Fasana * ny ratsy fanahy, Sy ny firenena rehetra izay manadino an\u2019Andriamanitra.",
        "18": "Tsy hohadinoina foana ny mahantra, Ary tsy ho mandrakizay no hahafoana ny fanantenan\u2019ny mpandefitra. \u05db [ Kafa ]",
        "19": "Mitsang\u00e0na, Jehovah \u00f4! Aoka tsy hahery noho ianao ny olombelona mety maty. Aoka hotsaraina eo anatrehanao ireo firenena.",
        "20": "Ataovy raiki-tahotra izy ireo, Jehovah \u00f4, Mba ho fantatr\u2019izy ireo fa olombelona mety maty ihany izy. Sela."
    },
    "10": {
        "1": "Nahoana ianao no mijoro eny lavitra eny, Jehovah \u00f4? Nahoana no miafina ianao, amin\u2019ny fotoam-pahoriana?",
        "2": "Mihevi-tena ho ambony ny ratsy fanahy ka enjehiny mafy ny ory. Voafandriky ny tetika nataony izy ireo.",
        "3": "Midera tena ny ratsy fanahy noho ny faniriany feno fitiavan-tena, Ary mirehareha ny olona mahazo tombony tafahoatra. \u05e0 [ Nona ] Maniratsira an\u2019i Jehovah izy.",
        "4": "Mihevi-tena ho ambony ny ratsy fanahy ka tsy mba manadihady, Izao ihany no ao an-tsainy: \u201cTsy misy izany Andriamanitra izany.\u201d",
        "5": "Mahomby foana izay ataony. Avo tsy takatry ny sainy ny didim-pitsaranao. Hamavoiny izay rehetra mankahala azy.",
        "6": "Hoy izy anakampo: \u201cTsy mba hangozohozo aho. Tsy hisy loza hanjo ahy, hatrany amin\u2019ny taranako fara mandimby.\u201d \u05e4 [ Pe ]",
        "7": "Feno ozona sy fitaka ary fampijaliana ny vavany, Ary fampahoriana sy faharatsiana no ao ambany lelany.",
        "8": "Mamitsaka ao amin\u2019ny toeram-piafenana ao an-tan\u00e0na izy, Ary avy ao amin\u2019ny takona no hamonoany ny tsy manan-tsiny. \u05e2 [ Aina ] Ny masony mitily ny ory.",
        "9": "Mamitsaka ao amin\u2019ny takona izy, toy ny liona ao amin\u2019ny fiereny. Eny, mamitsaka izy mba haka an-keriny ny ory. Sintoniny hikombona ny haratony, ka alainy an-keriny ireny.",
        "10": "Torotoro sy mitanondrika ny ory. Ary lasa eo ambany vahohon\u2019ny ratsy fanahy ireo kivy maro be.",
        "11": "Hoy izy anakampo: \u201cEfa nanadino Andriamanitra. Efa nanafina ny tavany izy. Tsy ho hitany mihitsy izany.\u201d \u05e7 [ K\u00f4fa ]",
        "12": "Mitsang\u00e0na, Jehovah \u00f4! Aoka ianao hanainga ny tananao Andriamanitra \u00f4! Aza hadinoina ny ory.",
        "13": "Nahoana no maniratsira an\u2019Andriamanitra ny ratsy fanahy? Hoy izy anakampo: \u201cTsy hanao ampamoaka ianao.\u201d \u05e8 [ Resa ]",
        "14": "Hitanao ny fahoriana sy ny alahelo, Ary jerenao izany ka raisinao an-tanana. Ianao no ianteheran\u2019ny ory sy ny kamboty ray. Ianao no mpanampy azy. \u05e9 [ Shina ]",
        "15": "Tapaho ny sandrin\u2019ny ratsy fanahy sy ny olon-dratsy. Karohy ny faharatsiany, ka aza mijanona raha tsy efa tsy mahita intsony.",
        "16": "I Jehovah dia Mpanjaka mandritra ny fotoana tsy voafetra, eny, mandrakizay. Ringana tsy ho amin\u2019ny tany ireo firenena. \u05ea [ Tao ]",
        "17": "Handre ny fitalahoan\u2019ny mpandefitra ianao Jehovah \u00f4, Ary hampiomana ny fony. Hanongilan-tsofina hihaino ianao,",
        "18": "Ka hanome rariny ho an\u2019ny kamboty ray sy ny torotoro fo, Mba tsy hampangovitra ny hafa intsony ny olombelona mety maty, eny, ny olona et\u1ef3 an-tany."
    },
    "11": {
        "1": "I Jehovah no ialofako, Koa ahoana no ahasahianareo milaza amiko hoe: \u201cMandosira toy ny vorona, ho any an-tendrombohitrareo?",
        "2": "Jereo fa mamatotra ny tadin-tsip\u00eckany ny ratsy fanahy. Efa omaniny eo amin\u2019ny tadin-tsip\u00ecka ny zana-tsip\u00eckany, Mba hitifirany ny mahitsy fo, avy ao amin\u2019ny maizimaizina.",
        "3": "Raha rava ny fototra, Inona no azon\u2019ny olo-marina atao?\u201d",
        "4": "Ao amin\u2019ny tempoliny masina i Jehovah. Any an-danitra ny seza fiandrianan\u2019i Jehovah. Ny masony mijery, eny, ny masony mandinika ny zanak\u2019olombelona.",
        "5": "Samy dinihin\u2019i Jehovah na ny olo-marina na ny ratsy fanahy, Ary tena halany ny olona tia herisetra.",
        "6": "Ny ratsy fanahy dia handrotsahany fandrika sy afo sy solifara, Ary rivotra mahamay. Izany no anjara kaopin\u2019ireny.",
        "7": "Manao ny rariny i Jehovah, ary tena tia ny rariny. Ny olo-marina no hahita ny tavany."
    },
    "12": {
        "1": "Vonjeo aho, Jehovah \u00f4, fa ripaka tanteraka ny olona tsy mivadika. Tsy misy olona mendri-pitokisana intsony eo amin\u2019ny zanak\u2019olombelona.",
        "2": "Mifandainga foana izy ireo, Ary manao teny fandokafana nefa mihatsaravelatsihy. *",
        "3": "Holevonin\u2019i Jehovah ny molotra manao teny fandokafana Sy ny lela mieboebo,",
        "4": "Dia ireo manao hoe: \u201cHandresy izahay noho ny teninay. Afaka milaza izay tianay izahay. Iza moa no ho tomponay?\u201d",
        "5": "\u201cNorobaina ny ory ary misento ny mahantra Koa hitsangana aho ankehitriny\u201d, hoy i Jehovah. \u201cHataoko any amin\u2019ny toerana azo antoka izy ireo, mba tsy ho azon\u2019izay manamavo azy.\u201d",
        "6": "Madio ny tenin\u2019i Jehovah, Toy ny volafotsy voadio eo amin\u2019ny fatana fandrendrehana anaty tany, eny, voadio impito.",
        "7": "Ianao no hiambina azy ireo Jehovah \u00f4! Ianao no hiaro azy tsirairay tsy ho azon\u2019ity taranaka ity, mandritra ny fotoana tsy voafetra.",
        "8": "Mivezivezy etsy sy eroa ny ratsy fanahy, Satria asandratra eo amin\u2019ny zanak\u2019olombelona ny fahambanian-toetra."
    },
    "13": {
        "1": "Jehovah \u00f4, mandra-pahoviana no hanadinoanao ahy? Ho mandrakizay ve? Mandra-pahoviana no hanafenanao ny tavanao amiko?",
        "2": "Mandra-pahoviana aho no hiady irery, Ka halahelo am-po foana tontolon\u2019ny andro? Mandra-pahoviana ny fahavaloko no hisandratra ho ambony noho izaho?",
        "3": "Jereo aho ka valio, Jehovah Andriamanitro \u00f4! Ampamirapirato ny masoko, sao ho renoky ny torimasom-pahafatesana aho,",
        "4": "Sao hilaza ny fahavaloko hoe: \u201cNaharesy azy aho!\u201d Ary sao hifaly izy satria lasa mangozohozo aho.",
        "5": "Fa izaho kosa matoky ny hatsaram-panahinao feno fitiavana, Hifaly amin\u2019ny famonjenao anie ny foko!",
        "6": "Hihira ho an\u2019i Jehovah aho fa namaly soa ahy izy."
    },
    "14": {
        "1": "Ny adala miteny anakampo hoe: \u201cTsy misy izany Jehovah izany.\u201d Manao ratsy izy ireo, ary manao zava-maharikoriko. Tsy misy manao ny tsara.",
        "2": "I Jehovah anefa mitazana avy any an-danitra, eny, mitazana ny zanak\u2019olombelona izy, Mba hahitana raha misy olona manan-tsaina ka mitady an\u2019i Jehovah.",
        "3": "Niala tamin\u2019ny lala-mahitsy izy rehetra, ka ratsy toetra daholo. Tsy misy manao ny tsara, Na iray akory aza.",
        "4": "Tsy mba misy manam-pahalalana ve ny mpanao ratsy, No dia mihinana ny oloko toy ny fihinan-kanina? Tsy mba miantso an\u2019i Jehovah izy ireo.",
        "5": "Raiki-tahotra mafy izy ireo tamin\u2019izay, Satria i Jehovah no eo anivon\u2019ny taranaka manao ny marina.",
        "6": "Ataonareo tsinontsinona foana ny fikasan\u2019ny ory, Satria i Jehovah no ialofany.",
        "7": "Hivoaka avy ao Ziona anie ny famonjena ny Israely! Rehefa ampodin\u2019i Jehovah ireo olony babo, Dia aoka hifaly i Jakoba, ary hiravoravo i Israely."
    },
    "15": {
        "1": "Jehovah \u00f4, iza no hivahiny ao an-tranolainao? Iza no honina ao an-tendrombohitrao masina?",
        "2": "Izay mandeha tsy misy tsiny sy manao ny marina Ary milaza ny marina ao am-pony.",
        "3": "Tsy manendrikendrika amin\u2019ny lelany izy, Na manisy ratsy olona, Na manala baraka ny namany akaiky.",
        "4": "Laviny tanteraka ny olona fanamavo, Fa izay matahotra an\u2019i Jehovah no hajainy. Tsy mivadika amin\u2019ny fianianany izy, na dia mitondra fahavoazana ho azy aza izany.",
        "5": "Tsy mitaky zanabola izy rehefa mampisambotra, Ary tsy mandray kolikoly hanamelohana ny tsy manan-tsiny. Tsy hangozohozo mihitsy izay manao izany rehetra izany."
    },
    "16": {
        "1": "Arovy aho Andriamanitra \u00f4, fa ianao no ialofako.",
        "2": "Hoy aho tamin\u2019i Jehovah: \u201cIanao no Jehovah. Tsy misy tombony ho anao ny hatsaran-toetrako,",
        "3": "Fa misy tombony kosa izany, ho an\u2019ny olona masina et\u1ef3 an-tany. Izy ireo, eny, ireo be voninahitra, no tena mahafinaritra ahy.\u201d",
        "4": "Ho be ny fahorian\u2019izay maika hanaraka andriamani-kafa. Tsy handraraka ny ra ataony fanatitra zava-pisotro aho, Ary ny molotro tsy hanonona ny anarany.",
        "5": "I Jehovah no anjara nomena ahy ary nofenoiny ny kaopiko. Hazoninao ho ahy ny anjara lovako.",
        "6": "Toerana mahafinaritra no voafaritra ho ahy tamin\u2019ny tady fandrefesana, Ary tena tiako ny fananako.",
        "7": "Hisaorako i Jehovah, izay manome torohevitra ahy. Mananatra ahy mandritra ny alina ny voako.",
        "8": "Nataoko teo anatrehako mandrakariva i Jehovah. Tsy hangozohozo aho satria izy eo ankavanako.",
        "9": "Koa faly ny foko, ary ravoravo avokoa izay rehetra misy voninahitra ato anatiko. Handry feizay koa ny nofoko.",
        "10": "Fa tsy ho foinao hijanona ao amin\u2019ny Fasana * aho. * Tsy havelanao hahita ny lavaka ilay mpanomponao tsy mivadika.",
        "11": "Hampahafantarinao ahy ny lalan\u2019ny fiainana. Fifaliana tsy omby tratra no eo anatrehanao, Ary fahafinaretana no eo ankavananao, mandrakizay."
    },
    "17": {
        "1": "Jehovah \u00f4, mba henoy aho fa ara-drariny ny fangatahako. Aoka ianao hihaino ny fitalahoako, Sy hanongilan-tsofina amin\u2019ny vavaka avy amin\u2019ny molotro tsy misy fitaka.",
        "2": "Enga anie ianao ka hamoaka didim-pitsarana momba ahy! Ary hijery izay rariny sy hitsiny anie ny masonao!",
        "3": "Ianao efa nandinika ny foko sy nanara-maso ahy nandritra ny alina. Manadio * ahy ianao. Ho hitanao fa tsy nisy teti-dratsy nataoko. Tsy hanota ny vavako.",
        "4": "Raha ny amin\u2019ny zavatra ataon\u2019ny olona kosa, Dia efa narahiko ny teninao, ka nitandrina aho mba tsy hanahaka ny fanaon\u2019ny jiolahy.",
        "5": "Tsy hiala amin\u2019ny lalanao anie ny diako! Tsy hangozohozo mihitsy ny tongotro, eo amin\u2019ny lalanao.",
        "6": "Miantso anao aho satria hamaly ahy ianao, Andriamanitra \u00f4! Aoka mba hanongilan-tsofina hihaino ny teniko ianao.",
        "7": "Ataovy miavaka ny fanehoanao hatsaram-panahy, ry Mpamonjy an\u2019izay mitady fialofana Mba tsy ho azon\u2019ny mpikomy, dia ireo mikomy amin\u2019ny tananao ankavanana.",
        "8": "Arovy toy ny anakandriamaso aho. Hanafina ahy eo amin\u2019ny aloky ny elatrao anie ianao,",
        "9": "Satria mandroba ahy ny ratsy fanahy! Manodidina ahy ny fahavalo izay mitady hamely ahy.",
        "10": "Efa nanamafy ny fony izy ireo, * Ary teny feno fireharehana no naloaky ny vavany.",
        "11": "Manodidina anay any amin\u2019izay alehanay izy ireo ankehitriny, Ary manara-maso anay mba handavo anay amin\u2019ny tany.",
        "12": "Toy ny liona efa te hamiravira mafy izy, Ary toy ny liona tanora mamitsaka ao amin\u2019ny takona.",
        "13": "Mitsang\u00e0na, Jehovah \u00f4! Aoka ianao hifanandrina aminy. Ataovy izay hampiankohoka azy, ary aoka hanafaka ahy amin\u2019ny alalan\u2019ny sabatrao ianao, mba tsy ho azon\u2019ny ratsy fanahy aho.",
        "14": "Aoka ny tananao hanafaka ahy tsy ho azon\u2019ny olona, Jehovah \u00f4, Eny, hanafaka ahy tsy ho azon\u2019ny olona eto amin\u2019ity tontolo ity, izay tsy manana anjara afa-tsy amin\u2019izao fiainana izao. Fenoinao ny zava-tsoanao ny kibon\u2019ireny. Manan-janaka maro izy, Ary manangona fananana izay avelany ho an\u2019ny zanany.",
        "15": "Fa izaho kosa dia hibanjina ny tavanao, amin\u2019ny fahamarinana. Ary ho afa-po aho rehefa mifoha ka mahita anao."
    },
    "18": {
        "1": "Hiraiki-po aminao aho, Jehovah \u00f4, fa ianao no heriko.",
        "2": "I Jehovah no harambatoko sy fiarovana mafy ho ahy ary Mpanafaka ahy. Andriamanitro no vatolampiko. Hialoka aminy aho, Fa izy no ampingako sy tandroka famonjena ahy, tendrombohitra fandosirako.",
        "3": "I Jehovah, Ilay mendrika hoderaina, no hantsoiko, Ka ho voavonjy amin\u2019ny fahavaloko aho.",
        "4": "Namatotra ahy toy ny tady ny fahafatesana, Ary nampihorohoro ahy koa ireo olona tsy manjary, izay nanafotra tampoka toy ny ranotrambo.",
        "5": "Nangeja ahy toy ny tady ny Fasana, * Ary nivelatra teo anoloako ny fandriky ny fahafatesana.",
        "6": "Niantso an\u2019i Jehovah foana aho, tao anatin\u2019ny fahoriako. Ilay Andriamanitro no nilako vonjy. Tao an-tempoliny izy no nandre ny feoko, Ary ren\u2019ny sofiny aho rehefa niantso vonjy.",
        "7": "Nihozongozona sy nihovotrovotra ny tany, Nihorohoro ny fototry ny tendrombohitra. Nihozongozona tsy an-kijanona ireny satria nisy nampahatezitra Azy.",
        "8": "Nisy setroka niakatra avy teo am-bavorony, ary nisy afo nandevona avy tamin\u2019ny vavany. Nisy vainafo niredareda avy taminy.",
        "9": "Dia natongilany ny lanitra ka nidina izy, Ary haizim-pito no teo ambany tongony.",
        "10": "Nitaingina kerobima izy ka nanidina, Ary niriotra teny ambony elatry ny anjely. *",
        "11": "Ny haizina no nataony fiafenana. Ary nanodidina azy toy ny trano rantsankazo Ny rahona mainty vonton-drano.",
        "12": "Nisy rahona nandalo teo amin\u2019ilay famirapiratana teo anatrehany, Sady nisy havandra sy vainafo.",
        "13": "Nampirefotra kotroka avy tany an-danitra i Jehovah, Ary nanandratra ny feony ny Avo Indrindra, Dia nisy havandra sy vainafo.",
        "14": "Tsy nitsahatra nandefa ny zana-tsip\u00eckany izy mba hanaparitahana an\u2019ireny, Ary nandefa tselatra izy mba hahatonga an\u2019ireny hisahotaka.",
        "15": "Nanjary hita ny fanambanin\u2019ny renirano, Ary niharihary ny fototry ny tany lonaka, Satria niteny mafy azy ianao, Jehovah \u00f4, eny, ny fofonain\u2019ny vavoronao no nitsofanao azy.",
        "16": "Avy any amin\u2019ny avo izy no nanatsotra ny tanany ka nandray ahy, Ary nisarika ahy avy tao anaty rano be.",
        "17": "Nanafaka ahy tamin\u2019ny fahavalo mahery izy, Sy tamin\u2019izay nankahala ahy. Nahery noho izaho mantsy ireny.",
        "18": "Nanohitra ahy foana ireny tamin\u2019ny andro nahitako loza, Nefa i Jehovah nanampy ahy.",
        "19": "Namoaka ahy eo amin\u2019ny toerana malalaka izy, Ary namonjy ahy satria nankasitraka ahy.",
        "20": "Mamaly soa ahy araka ny fahamarinako i Jehovah, Ary mamaly ahy araka ny fahadiovan\u2019ny tanako.",
        "21": "Fa nanaraka foana ny lalan\u2019i Jehovah aho, Ary tsy niala tamin\u2019Andriamanitro, eny, tsy nanao izany ratsy izany aho.",
        "22": "Eo anatrehako ny didim-pitsarany rehetra, Ary tsy mba hiala amin\u2019ny lal\u00e0ny aho.",
        "23": "Tsy hanan-tsiny eo anatrehany aho, Sady hitandrin-tena tsy hanao fahadisoana.",
        "24": "Enga anie i Jehovah hamaly ahy araka ny fahamarinako, Sy araka ny fahadiovan\u2019ny tanako eo imasony!",
        "25": "Ny olona tsy mivadika no tsy hivadihanao, Ary ny olona tsy manan-tsiny no hoentinao amin\u2019ny fomba tsy misy tsiny.",
        "26": "Ny olona madio no hisehoanao ho madio, Ary ny olona fatsora no hisehoanao ho fetsy.",
        "27": "Hovonjenao ny ory, Ary haetrinao kosa ny maso miandranandrana.",
        "28": "Fa ianao no hampirehitra ny jiroko, Jehovah \u00f4! Ary ilay Andriamanitro no hanazava ny haizina misy ahy.",
        "29": "Noho ianao, dia mahavita mihazakazaka hamely mpandroba aho, Ary noho ilay Andriamanitro, dia mahavita mianika manda aho.",
        "30": "Tonga lafatra ny lalan\u2019ilay tena Andriamanitra. Madio toy ny metaly voadio ny tenin\u2019i Jehovah. Ampingan\u2019izay rehetra mialoka aminy izy.",
        "31": "Fa iza no Andriamanitra ankoatra an\u2019i Jehovah? Ary iza no vatolampy ankoatra an\u2019Andriamanitsika?",
        "32": "Ilay tena Andriamanitra no manome hery ahy, * Ary hataony lavorary ny lalako.",
        "33": "Ataony toy ny an\u2019ny serfavavy ny tongotro, Ary eo amin\u2019ny toerana avo be no ampijoroany ahy.",
        "34": "Mampianatra ny tanako hiady izy, Ary ny sandriko no nampiasaiko hamatorana ny tadin\u2019ny tsip\u00ecka varahina.",
        "35": "Hanome ahy ny ampinga famonjenao ianao, Ary hanohana ahy ny tananao ankavanana. Ny fanetren-tenanao no hampisandratra ahy.",
        "36": "Hataonao malalaka tsara ny lalana hodiaviko, Ary tsy hangozohozo mihitsy ny tongotro.",
        "37": "Hanenjika ny fahavaloko aho ka hahatratra azy, Ary tsy hiverina aho mandra-paharingany tanteraka.",
        "38": "Hotorotoroiko ireny mba tsy ho afa-mitsangana intsony. Ho lavo eo ambany tongotro ireny.",
        "39": "Homenao hery hoenti-miady aho, Ary hataonao lavo eo ambaniko izay mitsangana hanohitra ahy.",
        "40": "Hataonao mandositra eo anatrehako ny fahavaloko, * Ary hataoko mangina izay mankahala mafy ahy.",
        "41": "Miantso vonjy ireny nefa tsy misy mpamonjy, Eny, miantso an\u2019i Jehovah ireny nefa tsy valiany.",
        "42": "Hataoko torotoro toy ny vovoka entin\u2019ny rivotra ireny, Ary hatsipiko toy ny fotaka eny an-dalambe.",
        "43": "Hanafaka ahy amin\u2019ny fanakianan\u2019ny olona ianao. Hanendry ahy ho filohan\u2019ireo firenena ianao. Ary vahoaka mbola tsy fantatro no hanompo ahy.",
        "44": "Hanaiky ahy izy ireo raha vao mandre fotsiny ny momba ahy, Hanatona ahy amin-tahotra ny hafa firenena.",
        "45": "Ho lany hery ny hafa firenena, Ary hipararetra izy ireo mivoaka avy ao amin\u2019ny manda fiarovany.",
        "46": "Velona i Jehovah. Hisaorana anie ilay Vatolampiko, Ary hasandratra anie ilay Andriamanitra mpamonjy ahy!",
        "47": "Ilay tena Andriamanitra no Mpamaly ny ratsy atao amiko, Ary ataony manaiky ahy ireo firenena mba ho eo ambaniko.",
        "48": "Manafaka ahy tsy ho azon\u2019ny fahavalo tezitra izy. Hanandratra ahy ho ambonin\u2019izay mitsangana hanohitra ahy ianao, Ary hanafaka ahy amin\u2019ny olona mahery setra.",
        "49": "Koa izany no hiderako anao eo amin\u2019ireo firenena, Jehovah \u00f4, Sy hanaovako hira fiderana ho an\u2019ny anaranao.",
        "50": "Manao asa famonjena lehibe ho an\u2019ny mpanjaka voatendriny izy, Ary maneho hatsaram-panahy feno fitiavana amin\u2019ny voahosony, Dia i Davida sy ny taranany, mandritra ny fotoana tsy voafetra."
    },
    "19": {
        "1": "Ny lanitra manambara ny voninahitr\u2019Andriamanitra, Ary ny habakabaka milaza ny asan\u2019ny tanany.",
        "2": "Miboiboika teny fiderana ny andro tsirairay, Ary ny alina tsirairay manome fahalalana.",
        "3": "Tsy miteny izy ireo, ary tsy mivolana. Tsy misy feo re avy aminy.",
        "4": "Efa nivoaka eran-tany anefa ny tady fandrefesany, Ary efa tonga hatrany amin\u2019ny faran\u2019ny tany ny teny lazainy. Nasian\u2019Andriamanitra tranolay ho an\u2019ny masoandro, eny amin\u2019ny lanitra.",
        "5": "Toy ny mpampaka-bady mivoaka avy ao amin\u2019ny efitranony izy. Ary mifaly toy ny lehilahy matanjaka mihazakazaka eny amin\u2019ny lalany.",
        "6": "Avy any amin\u2019ny faravodilanitra iray no iaingany, Ary any amin\u2019ny faravodilanitra anankiray no amaranany ny diany. Tsy misy tsy azon\u2019ny hafanany.",
        "7": "Tonga lafatra ny lal\u00e0n\u2019i Jehovah sady mamelombelona. Azo itokisana ny fampahatsiahivan\u2019i Jehovah, mampahahendry an\u2019izay mbola tsy dia nandia fiainana.",
        "8": "Mahitsy ny fitsipik\u2019i Jehovah, mahafaly ny fo. Madio ny didin\u2019i Jehovah, mampahiratra ny maso.",
        "9": "Madio ny fahatahorana an\u2019i Jehovah, maharitra mandrakizay. Marina ny didim-pitsaran\u2019i Jehovah, ara-drariny avokoa.",
        "10": "Faniry noho ny volamena ireny, eny, noho ny volamena voadio be dia be, Ary mamy noho ny tantely sy ny tantely mikoriana avy amin\u2019ny tohotra. *",
        "11": "Fampitandremana ho an\u2019ny mpanomponao koa ireny, Ary ahazoana valisoa lehibe ny fitandremana azy.",
        "12": "Iza no mahatsapa ny fahadisoana ataon\u2019ny tenany? Mamel\u00e0 ahy amin\u2019izay fahotana tsy fantatro akory.",
        "13": "Arovy koa ny mpanomponao mba tsy ho sahisahy hanao izay tsy tokony hatao, Ary aza avela hifehy ahy izany toe-tsaina izany. Amin\u2019izay dia tsy hanan-tsiny aho, Ary tsy ho meloka ho nanao fahadisoana maro.",
        "14": "Enga anie ny tenin\u2019ny vavako sy izay saintsainiko ato am-poko Ka hankasitrahanao Jehovah \u00f4, ry Vatolampiko sy Mpanavotra ahy!"
    },
    "20": {
        "1": "Hamaly ny vavaka ataonao anie i Jehovah, amin\u2019ny andro fahoriana! Hiaro anao anie ny anaran\u2019ilay Andriamanitr\u2019i Jakoba!",
        "2": "Hanampy anao avy ao amin\u2019ny toerana masina anie izy, Ary hanohana anao avy ao Ziona!",
        "3": "Hotsaroany anie ny fanatitra rehetra ataonao fanomezana ho azy, Ary hankasitrahany anie ny tavin\u2019ny fanatitra dorana atolotrao. Sela.",
        "4": "Homeny anao anie izay irin\u2019ny fonao, Ary hotanterahiny anie ny fikasanao rehetra!",
        "5": "Hihoby izahay noho ny famonjenao, Ary hatsanganay amin\u2019ny anaran\u2019Andriamanitray ny saina entinay. Hotanterahin\u2019i Jehovah anie izay rehetra angatahinao!",
        "6": "Fantatro tsara izao fa mamonjy ny voahosony tokoa i Jehovah. Mamaly azy avy any amin\u2019ny lanitra masina fonenany izy, Ka manao asa famonjena lehibe amin\u2019ny tanany ankavanana.",
        "7": "Ny sasany miresaka momba ny kalesin\u2019adiny, ary ny hafa miresaka momba ny soavaly, Fa izahay kosa hiresaka momba ny anaran\u2019i Jehovah Andriamanitray.",
        "8": "Resy izy ireo ka lavo, Fa izahay kosa nitsangana ka tafajoro.",
        "9": "Jehovah \u00f4, vonjeo ny mpanjaka! Hamaly anay izy amin\u2019ny andro iantsoanay azy."
    },
    "21": {
        "1": "Jehovah \u00f4, mifaly amin\u2019ny herinao ny mpanjaka, Ary vao mainka te hifaly amin\u2019ny famonjenao izy!",
        "2": "Nomenao azy izay nirin\u2019ny fony, Ary tsy nolavinao izay notadiaviny. Sela.",
        "3": "Notahinao izy ka nomenao zava-tsoa, Ary nosatrohanao satroboninahitra vita tamin\u2019ny volamena voadio.",
        "4": "Ny ho ela velona no nangatahiny taminao, dia nomenao azy izany. Nataonao lava andro iainana tokoa izy, eny, mandrakizay mihitsy aza.",
        "5": "Noho ny famonjenao dia lehibe ny voninahiny. Ary omenao haja amam-boninahitra izy.",
        "6": "Fa omenao fitahiana lehibe mandrakizay izy, Ary ataonao ravoravo amin\u2019ny fifaliana eo anatrehanao.",
        "7": "Fa matoky an\u2019i Jehovah ny mpanjaka, Eny, matoky ny hatsaram-panahy feno fitiavana avy amin\u2019ilay Avo Indrindra izy. Tsy hisy hampangozohozo azy.",
        "8": "Ho azon\u2019ny tananao ny fahavalonao rehetra, Ary ho azon\u2019ny tananao ankavanana ireo mankahala anao.",
        "9": "Hataonao toy ny lafaoro mirehitra ireny amin\u2019ny fotoana voatondro hisehoanao. Hatelin\u2019i Jehovah ao anatin\u2019ny fahatezerany ireny, ary ho levon\u2019ny afo.",
        "10": "Haringanao tsy ho et\u1ef3 an-tany ny zanany, Ary hofoananao tsy ho eo amin\u2019ny zanak\u2019olombelona ny taranany.",
        "11": "Nitady hanisy ratsy anao ireny, Ary nieritreritra teti-dratsy, nefa tsy nahatanteraka akory.",
        "12": "Fa hampandositra an\u2019ireny ianao, Noho ny tadin-tsip\u00eckanao izay efa nomaninao hamelezana azy.",
        "13": "Aoka hisandratra amin\u2019ny herinao ianao, Jehovah \u00f4! Hihira sy hanandra-peo hidera ny herinao izahay."
    },
    "22": {
        "1": "Andriamanitro \u00f4, Andriamanitro \u00f4, nahoana no nahafoy ahy ianao? Nahoana no lavitra ahy ianao, ka tsy mamonjy ahy Sady tsy mihaino ny fitarainako?",
        "2": "Andriamanitro \u00f4, miantso anao foana aho amin\u2019ny antoandro nefa tsy mamaly ianao, Ary miantso koa aho amin\u2019ny alina, ka tsy mangina mihitsy ny vavako.",
        "3": "Masina anefa ianao, Ary heniky ny fiderana avy amin\u2019ny Israely.",
        "4": "Ianao no nitokisan\u2019ny razanay. Nitoky taminao izy, ka nanafaka azy foana ianao.",
        "5": "Ianao no nitarainan\u2019izy ireo, ka voavonjy izy, Ary ianao no nitokisany, ka tsy nitsanga-menatra izy.",
        "6": "Kankana anefa aho, fa tsy olona Ary henatra ho an\u2019ny olona sady hamavoin\u2019ny vahoaka.",
        "7": "Maneso ahy izay rehetra mahita ahy. Manondro molotra sy mihivingivin-doha izy, ka manao hoe:",
        "8": "\u201cEfa nankininy tamin\u2019i Jehovah ny fiainany, koa aoka Izy hamonjy azy! Aoka Izy hanafaka azy, raha mankasitraka azy!\u201d",
        "9": "Ianao no nisintona ahy hivoaka avy tao an-kibo, Sy nahatonga ahy tsy hanana ahiahy teo an-tratran-dreniko.",
        "10": "Vao teraka aho, dia efa nankinina taminao. Mbola tany an-kibon-dreniko aho, dia efa ianao no Andriamanitro.",
        "11": "Aoka ianao tsy ho lavitra ahy, fa mananontanona ny fahoriana. Tsy misy hafa hamonjy ahy mantsy.",
        "12": "Misy vantotr\u2019ombilahy maro be mitangorona amiko, Ary omby matanjaka avy any Basana no manodidina ahy.",
        "13": "Manokatra ny vavany hamelezana ahy izy ireo, Toy ny liona mamiravira sy mierona.",
        "14": "Nararaka toy ny rano aho, Ary nosaratsarahina ny taolako rehetra. Tonga toy ny savoka ny foko, Ka nitsonika tao anatiko lalina tao.",
        "15": "Tsy misy hery intsony ato amiko, fa maina toy ny silaka vilany tany aho. Miraikitra amin\u2019ny lanilaniko ny lelako, Ary eo amin\u2019ny vovoky ny fahafatesana no ametrahanao ahy.",
        "16": "Fa mitangorona amiko ny alika, Ary manodidina ahy ireo mpanao ratsy maro be, Izay toy ny liona manaikitra ny tanako sy ny tongotro.",
        "17": "Afaka manisa ny taolako rehetra aho. Mandinika ahy ny fahavaloko, ka mibanjina ahy.",
        "18": "Ifampizaran\u2019izy ireo ny fitafiako, Ary anaovany antsapaka ny akanjoko.",
        "19": "Fa ianao kosa Jehovah \u00f4, aoka ianao tsy ho lavitra ahy. Ianao no heriko, ka ampio haingana aho.",
        "20": "Afaho tsy ho azon-tsabatra aho. Avoty tsy ho azon\u2019ny alika ny aiko, izay lahitokako.",
        "21": "Vonjeo aho mba tsy ho lanin\u2019ny liona. Valio aho ka vonjeo tsy ho azon\u2019ny tandroky ny ombidia.",
        "22": "Hanambara ny anaranao amin\u2019ny rahalahiko aho. Eo anivon\u2019ny fiangonana no hiderako anao.",
        "23": "Ianareo izay matahotra an\u2019i Jehovah, mider\u00e0 Azy! Ianareo rehetra taranak\u2019i Jakoba, mankalaz\u00e0 Azy! Ary matahora Azy, ianareo rehetra taranak\u2019i Israely.",
        "24": "Fa tsy ataony tsinontsinona Na hamavoiny ny fahorian\u2019ny ory. Tsy manafina ny tavany aminy izy. Nohenoiny ny ory rehefa niantso vonjy taminy.",
        "25": "Noho ny zava-bitanao, dia hidera anao eo anivon\u2019ny fiangonana lehibe aho. Hanefa ny voadiko eo anatrehan\u2019ireo matahotra azy aho.",
        "26": "Hihinana ny mpandefitra ka ho voky, Ary hidera an\u2019i Jehovah ireo mitady Azy. Hitepo * mandrakizay anie ny fonareo!",
        "27": "Hahatsiaro an\u2019i Jehovah ny vazan-tany efatra, ka hiverina aminy. Ary hiankohoka eo anatrehanao ny fokom-pirenena rehetra.",
        "28": "Fa an\u2019i Jehovah ny fanjakana, Izy no mitondra an\u2019ireo firenena.",
        "29": "Hihinana sy hiankohoka eo anatrehany daholo ny mpanankarena eto an-tany. Handohalika eo anatrehany izay rehetra hidina any amin\u2019ny vovoka, Ary tsy hisy olona ho afaka hiaro ny tenany * tsy ho faty.",
        "30": "Hisy taranaka hanompo azy. Hambara amin\u2019ny taranaka ho avy ny momba an\u2019i Jehovah.",
        "31": "Ho avy izy ireo ka hanambara ny fahamarinany Amin\u2019ny vahoaka mbola hateraka, ary hilaza fa izy no nanao izany."
    },
    "23": {
        "1": "I Jehovah no Mpiandry ahy. Tsy ho ory na inona na inona aho.",
        "2": "Mampandry ahy eny amin\u2019ny toerana rakotra ahi-maitso izy, Ary mitondra ahy eny amin\u2019ny toeram-pialan-tsasatra azon-drano tsara.",
        "3": "Mamelombelona ahy izy, Ary mitarika ahy amin\u2019ny lalan\u2019ny fahamarinana, noho ny anarany.",
        "4": "Na dia mamakivaky lohasaha maizim-pito aza aho, Dia tsy misy loza atahorako, Satria ianao no eo anilako. Ny tsorakazonao sy ny tehinao no manome toky ahy.",
        "5": "Manomana latabatra eo anoloako ianao, eo imason\u2019ny fahavaloko. Manosotra menaka ny lohako ianao. Feno mitafotafo ny kaopiko.",
        "6": "Hanehoanao hatsaran-toetra sy hatsaram-panahy feno fitiavana aho, mandritra ny androm-piainako. Honina ao an-tranon\u2019i Jehovah aho, amin\u2019ny andro rehetra ahavelomako."
    },
    "24": {
        "1": "An\u2019i Jehovah ny tany sy izay rehetra eo aminy, Eny, ny tany lonaka sy izay monina eo aminy.",
        "2": "Naoriny teo ambonin\u2019ny ranomasina izy, Ary ataony mafy orina eo ambonin\u2019ny renirano.",
        "3": "Iza no hankany an-tendrombohitr\u2019i Jehovah? Ary iza no hiakatra any amin\u2019ny toerany masina?",
        "4": "Izay tsy manan-tsiny eo amin\u2019izay ataon\u2019ny tanany sady madio fo, Ary tsy manao tsinontsinona Ahy, * Na mianiana hoenti-mamitaka.",
        "5": "Handray fitahiana avy amin\u2019i Jehovah izy, Ary hanaiky azy ho marina ilay Andriamanitry ny famonjena azy.",
        "6": "Izany no taranaka mitady Azy. Izany no taranaka mitady anao, * ry Andriamanitr\u2019i Jakoba \u00f4! Sela.",
        "7": "\u201cAoka ianareo ho avo kokoa, ry vavahady \u00f4, Ary aoka ianareo hisondrotra, ry fidirana efa nisy hatry ny ela \u00f4, Mba hidiran\u2019ilay Mpanjaka be voninahitra!\u201d",
        "8": "\u201cIza izany Mpanjaka be voninahitra izany?\u201d \u201cI Jehovah, ilay matanjaka sy mahery! I Jehovah, ilay mpiady mahery!\u201d",
        "9": "\u201cAoka ianareo ho avo kokoa, ry vavahady \u00f4, Eny, aoka ianareo ho avo kokoa, ry fidirana efa nisy hatry ny ela \u00f4, Mba hidiran\u2019ilay Mpanjaka be voninahitra!\u201d",
        "10": "\u201cIza marina izany Mpanjaka be voninahitra izany?\u201d \u201cI Jehovah Tompon\u2019ny tafika! Izy ilay Mpanjaka be voninahitra!\u201d Sela."
    },
    "25": {
        "1": "Ianao no anolorako ny tenako, Jehovah \u00f4! \u05d1 [ Beta ]",
        "2": "Andriamanitro \u00f4, ianao no itokisako, Enga anie ka tsy hitsanga-menatra aho! Aoka tsy ho faly amin\u2019ny fahavoazako ny fahavaloko. \u05d2 [ Gimela ]",
        "3": "Eny, tsy hisy ho menatra izay manantena anao. Fa ho menatra kosa ireo mamitaka nefa tsy mahavoa. \u05d3 [ Daleta ]",
        "4": "Ampahafantaro ahy ny lalanao, Jehovah \u00f4, Ampianaro ahy ny lalanao. \u05d4 [ He ]",
        "5": "Ampandehano amin\u2019ny fahamarinanao aho ka ampianaro, Fa ianao no Andriamanitra mpamonjy ahy. \u05d5 [ Vao ] Ianao foana no antenaiko. \u05d6 [ Zaina ]",
        "6": "Jehovah \u00f4, tsarovy ny famindram-ponao sy ny hatsaram-panahinao feno fitiavana, Fa efa hatramin\u2019ny fotoana tsy voafetra no nanehoanao izany. \u05d7 [ Heta ]",
        "7": "Hadinoy re ny fahotan\u2019ny fahatanorako sy ny fikomiako e! Tsarovy anefa aho, noho ny hatsaram-panahinao feno fitiavana, Sy noho ny hatsaran-toetranao, Jehovah \u00f4! \u05d8 [ Teta ]",
        "8": "Tsara toetra sy mahitsy i Jehovah, Ka ampianariny lala-mahitsy ny mpanota. \u05d9 [ Y\u00f4da ]",
        "9": "Hataony izay hanarahan\u2019ny mpandefitra ny didim-pitsarany, Ary hampianariny ny lalany ny mpandefitra. \u05db [ Kafa ]",
        "10": "Ny lalan\u2019i Jehovah rehetra dia hatsaram-panahy sy fahamarinana, Ho an\u2019izay manaja ny fifanekena nataon\u2019Andriamanitra sy manaraka ny fampahatsiahivany. \u05dc [ Lameda ]",
        "11": "Noho ny anaranao, Jehovah \u00f4, Dia mamel\u00e0 ny fahadisoako, fa lehibe izany. \u05de [ Mema ]",
        "12": "Iza no olona matahotra an\u2019i Jehovah? Hampianatra azy momba izay lalana hofidiny Izy. \u05e0 [ Nona ]",
        "13": "Ho ampoky ny soa ny fiainany, Ary handova ny tany ny taranany. \u05e1 [ Sameka ]",
        "14": "Izay matahotra an\u2019i Jehovah no manana fifandraisana akaiky aminy, Sy anaovany fifanekena, ary ampahafantariny azy izany. \u05e2 [ Aina ]",
        "15": "Mibanjina an\u2019i Jehovah foana ny masoko, Fa izy no manafaka ny tongotro tsy ho azon\u2019ny harato. \u05e4 [ Pe ]",
        "16": "Mba jereo aho ka iantrao, Fa irery sy ory. \u05e6 [ Tsade ]",
        "17": "Mihamaro ny fahorian\u2019ny foko. Afaho amin\u2019ny fahorian-tsaina aho. \u05e8 [ Resa ]",
        "18": "Jereo ny fahoriako sy ny fijaliako, Ary mamel\u00e0 ny fahotako rehetra.",
        "19": "Jereo fa lasa maro be ny fahavaloko, Ary mankahala mafy ahy izy sady te hanisy ratsy ahy. \u05e9 [ Shina ]",
        "20": "Arovy aho ka afaho. Tsy hitsanga-menatra anie aho, fa ianao no ialofako. \u05ea [ Tao ]",
        "21": "Aoka hiaro ahy ny tsy fivadihana sy ny fahitsiana, Fa ianao no antenaiko.",
        "22": "Andriamanitra \u00f4, avoty amin\u2019ny fahoriany rehetra ny Israely."
    },
    "26": {
        "1": "Tsarao aho Jehovah \u00f4, fa tsy mivadika aho. I Jehovah no itokisako, ka tsy hangozohozo aho.",
        "2": "Diniho aho ka zahao toetra, Jehovah \u00f4! Diovy ny voako sy ny foko.",
        "3": "Fa eo anatrehako ny hatsaram-panahinao feno fitiavana, Ary mandeha amin\u2019ny fahamarinanao aho.",
        "4": "Tsy miara-mipetraka amin\u2019ny olona tsy marina aho, Ary tsy mifanerasera amin\u2019ireo manafina ny tena maha izy azy.",
        "5": "Halako ny antokon\u2019olona mpanao ratsy, Ary tsy miara-mipetraka amin\u2019ny ratsy fanahy aho.",
        "6": "Hanasa tanana aho fa tsy manan-tsiny, Ary handeha manodidina ny alitaranao aho, Jehovah \u00f4,",
        "7": "Mba hahatonga ny fisaorana ho re tsara Ary mba hanambarana ny asanao mahatalanjona rehetra.",
        "8": "Jehovah \u00f4, tiako ny trano fonenanao, Sy ilay toerana misy ny voninahitrao.",
        "9": "Aza aringana miaraka amin\u2019ny mpanota aho, Ary aza aripaka miaraka amin\u2019ny mpandatsa-dra,",
        "10": "Izay manana fitondran-tena baranahiny, Ary feno kolikoly ny tanany ankavanana.",
        "11": "Fa izaho kosa tsy mba hivadika. Avoty aho, ka aoka ianao ho tsara fanahy amiko.",
        "12": "Hijoro eo amin\u2019ny toerana tsy mikitoantoana ny tongotro, Ary eo anivon\u2019ny vahoaka tafavory no hisaorako an\u2019i Jehovah."
    },
    "27": {
        "1": "I Jehovah no mpanazava sy mpamonjy ahy, Koa iza no hatahorako? I Jehovah no manda miaro ny aiko, Koa iza no haharaiki-tahotra ahy?",
        "2": "Raha manatona hamely ahy mba hihinana ny nofoko ny mpanao ratsy, Izay fahavaloko sy mpandrafy ahy, Dia izy ireo ihany no ho tafintohina ka ho lavo.",
        "3": "Na dia misy tafika manangana toby hamelezana ahy aza, Dia tsy mba hatahotra ny foko. Na dia misy miady amiko aza, Dia feno toky aho.",
        "4": "Zavatra iray monja no angatahiko amin\u2019i Jehovah, Eny, izay ihany no hotadiaviko, Dia ny honina ao an-tranon\u2019i Jehovah mandritra ny androm-piainako. Amin\u2019izay aho dia hahita ny hatsaran\u2019i Jehovah Sy ho finaritra hijery ny tempoliny.",
        "5": "Fa hanafina ahy ao amin\u2019ny toeram-piafenany izy amin\u2019ny andro mahory, Ary hampiery ahy ao amin\u2019ny toerana miafina ao an-tranolainy. Eny amin\u2019ny harambato avo be no hametrahany ahy.",
        "6": "Hisandratra ho ambonin\u2019ny fahavaloko rehetra manodidina ahy aho. Horakora-pifaliana no hatolotro ho sorona ao an-tranolain\u2019Andriamanitra, Ary hihira sy hanandra-peo hidera an\u2019i Jehovah aho.",
        "7": "Jehovah \u00f4, henoy aho rehefa manandratra ny feoko hiantso anao, Ary aoka ianao ho tsara fanahy amiko, ka hamaly ahy.",
        "8": "Hoy aho tato am-poko: \u201cIanao efa nandidy anay hoe: \u2018Mitadiava ahy * ianareo.\u2019\u201d Ianao tokoa no hotadiaviko, Jehovah \u00f4!",
        "9": "Aza manafina ny tavanao amiko. Aza roahina amin-katezerana ny mpanomponao. Aoka ianao hanampy ahy. Aza mahafoy na mandao ahy, ry Andriamanitra mpamonjy ahy \u00f4!",
        "10": "Na mandao ahy aza ny raiko sy ny reniko, Dia handray ahy kosa i Jehovah.",
        "11": "Ampianaro ny lalanao aho, Jehovah \u00f4, Ary tariho amin\u2019ny lala-mahitsy aho mba tsy ho azon\u2019ny fahavaloko.",
        "12": "Aza atolotra eo an-tanan\u2019ny fahavaloko aho, Fa mitsangana hiampanga ahy ny vavolombelona mandainga, Sy izay mihetraketraka amiko.",
        "13": "Inona no ho niafarako raha tsy nino aho hoe hahita ny hatsaran-toetran\u2019i Jehovah eo amin\u2019ny tanin\u2019ny velona?",
        "14": "Aoka ianao hanantena an\u2019i Jehovah, man\u00e0na herim-po ary hatanjaho ny fonao, Eny, aoka ianao hanantena an\u2019i Jehovah."
    },
    "28": {
        "1": "Ianao no antsoiko mandrakariva, Jehovah \u00f4! Aza manampin-tsofina tsy hihaino ahy, ry Vatolampiko \u00f4, Mba tsy hahatonga anao hangina tsy hamaly ahy Ary mba tsy ho sahala amin\u2019ireo midina any an-davaka aho.",
        "2": "Henoy ny fitalahoako rehefa miantso vonjy aminao aho, Sy rehefa manandratra ny tanako manandrify ny efitra anatiny indrindra amin\u2019ny toeranao masina.",
        "3": "Aza taritaritina miaraka amin\u2019ny ratsy fanahy sy ny mpanao ratsy aho. Fihavanana no resahin\u2019ireny amin\u2019ny namany nefa ratsy ny ao am-pony.",
        "4": "Valio araka ny asany ireny, Eny, araka ny ratsy fanaony. Valio araka ny asan\u2019ny tanany ireny. Ataovy mitsingerina aminy ihany ny ataony.",
        "5": "Fa tsy ahoan\u2019ireny izay ataon\u2019i Jehovah Sy ny asan\u2019ny tanany. Hotorotoroin\u2019Andriamanitra ireny, ary hataony tsy ho tafarina intsony.",
        "6": "Hisaorana anie i Jehovah fa nohenoiny ny fitalahoako!",
        "7": "I Jehovah no heriko sy ampingako. Izy no itokian\u2019ny foko. Nanampy ahy izy ka faly ny foko, Ary ny hirako no hiderako azy.",
        "8": "I Jehovah no herin\u2019ny vahoakany, Ary izy no fiarovana mafy izay mitondra famonjena lehibe ho an\u2019ny voahosony.",
        "9": "Vonjeo ny vahoakanao, ary tahio ny lovanao. Aoka ianao ho mpiandry azy ka hitondra azy mandritra ny fotoana tsy voafetra."
    },
    "29": {
        "1": "Ekeo fa be voninahitra sy mahery i Jehovah, ry zanaky ny mahery \u00f4! Ekeo fa be voninahitra sy mahery i Jehovah.",
        "2": "Ekeo fa be voninahitra ny anaran\u2019i Jehovah. Miankohofa eo anatrehan\u2019i Jehovah amin\u2019ny fitafiana masina.",
        "3": "Eny ambonin\u2019ny rano ny feon\u2019i Jehovah. Mampirefotra kotroka ilay Andriamanitra be voninahitra. Eny ambonin\u2019ny rano be i Jehovah.",
        "4": "Midoboka mafy ny feon\u2019i Jehovah. Be voninahitra ny feon\u2019i Jehovah.",
        "5": "Tapatapaka ny sedera noho ny feon\u2019i Jehovah. Eny, ataon\u2019i Jehovah tapatapaka tanteraka ny sederan\u2019i Libanona.",
        "6": "Ataony mitsambikimbikina toy ny zanak\u2019omby ireny, Ary ataony mifalihavanja toy ny zanak\u2019ombidia i Libanona sy Siriona.",
        "7": "Mahatonga afo ny feon\u2019i Jehovah.",
        "8": "Ny feon\u2019i Jehovah no mahatonga ny tany efitra hiolanolana noho ny fanaintainana, Eny, ataon\u2019i Jehovah miolanolana ny tany efitr\u2019i Kadesy.",
        "9": "Mampihetsi-jaza ny serfavavy ny feon\u2019i Jehovah, Sady mampangadihady ny toerana rakotra ala. Koa samy milaza daholo ny ao an-tempoliny hoe: \u201cVoninahitra ho an\u2019Andriamanitra!\u201d",
        "10": "Mipetraka eo ambonin\u2019ny safodrano i Jehovah. Mitoetra ho mpanjaka mandritra ny fotoana tsy voafetra i Jehovah.",
        "11": "Hanome hery ny vahoakany i Jehovah. Hitahy ny vahoakany i Jehovah ka hanome azy fiadanana."
    },
    "30": {
        "1": "Hanandratra anao aho, Jehovah \u00f4, fa nisintona ahy hiakatra ianao, Ary tsy navelanao hifaly amin\u2019ny fahavoazako ny fahavaloko.",
        "2": "Jehovah Andriamanitro \u00f4, niantso vonjy taminao aho, ka nositraninao.",
        "3": "Jehovah \u00f4, toy ny nakarinao avy tany amin\u2019ny Fasana * aho. * Tsy navelanao ho faty aho, mba tsy hidinako any an-davaka.",
        "4": "Manaova hira fiderana ho an\u2019i Jehovah, ry olony tsy mivadika aminy \u00f4! Isaory ny anarany masina, izay tokony hotsarovana.",
        "5": "Fa vetivety ihany ny fahatezerany, Fa mandritra ny androm-piainana kosa ny fankasitrahany. Tonga hivahiny ny fitomaniana amin\u2019ny takariva, fa fihobiana kosa no mandimby azy rehefa maraina.",
        "6": "Hoy aho tamin\u2019izaho mbola niadana: \u201cTsy hangozohozo mihitsy aho.\u201d",
        "7": "Jehovah \u00f4, noho ny fankasitrahanao dia nataonao mafy orina ny tendrombohitro. Nanafina ny tavanao ianao, ka very hevitra aho.",
        "8": "Ianao foana no nantsoiko, Jehovah \u00f4! I Jehovah no nitalahoako famindram-po.",
        "9": "Inona no soa azo amin\u2019ny rako raha midina any an-davaka aho? Ny vovoka angaha hidera anao, na hilaza ny fahamarinanao?",
        "10": "Mihainoa, Jehovah \u00f4, ary aoka ianao ho tsara fanahy amiko. Jehovah \u00f4, aoka ianao hanampy ahy.",
        "11": "Novanao ho fandihizana ny fisaonako. Nesorinao ny akanjo gony nanaovako, ka nampisikininao fifaliana aho,",
        "12": "Mba hahafahan\u2019ny voninahitro hihira fiderana ho anao, fa tsy hangina fotsiny. Jehovah Andriamanitro \u00f4, hidera anao mandritra ny fotoana tsy voafetra aho."
    },
    "31": {
        "1": "Ianao no ialofako, Jehovah \u00f4! Aoka tsy hitsanga-menatra mihitsy aho. Afaho aho noho ny fahamarinanao.",
        "2": "Aoka ianao hanongilan-tsofina hihaino ahy. Afaho haingana aho. Aoka ianao ho vatolampy fiarovana mafy ho ahy, Sy ho trano voaro mafy mba hahavoavonjy ahy.",
        "3": "Fa ianao no harambatoko sy fiarovana mafy ho ahy. Ary noho ny anaranao, dia hitari-dalana sy hitondra ahy ianao.",
        "4": "Hamoaka ahy avy ao anatin\u2019ny harato nafenina hamandrihana ahy ianao, Fa ianao no fiarovana mafy ho ahy.",
        "5": "Apetrako eo am-pelatananao ny aiko. * Nanavotra ahy ianao, ry Jehovah Andriamanitry ny fahamarinana \u00f4!",
        "6": "Halako ireo mitoky amin\u2019ny sampy tsy misy fotony sy tsy misy ilana azy. Fa izaho kosa dia i Jehovah no itokisako.",
        "7": "Hifaly sy hiravoravo aho noho ny hatsaram-panahinao feno fitiavana, Satria mahita ny fijaliako ianao. Mahalala ny fahoriana manjo ahy ianao,",
        "8": "Ka tsy manolotra ahy eo an-tanan\u2019ny fahavalo. Mampijoro ahy eo amin\u2019ny toerana malalaka ianao.",
        "9": "Aoka ianao ho tsara fanahy amiko Jehovah \u00f4, fa azom-pahoriana mafy aho. Reraky ny fahoriana ny masoko sy ny tenako ary ny kiboko.",
        "10": "Lany tamin\u2019ny alahelo ny fiainako, Ary lany tamin\u2019ny fisentoana ny taona iainako. Kely ny heriko noho ny fahadisoako, Ary nanjary nangozohozo ny taolako.",
        "11": "Lasa olona fandatsa aho eo imason\u2019izay rehetra mankahala ahy, Ary indrindra fa eo imason\u2019ny mpiara-monina amiko. Nanjary natahoran\u2019ny olom-pantatro aho. Mandositra izy ireo rehefa mahita ahy eny ivelany eny.",
        "12": "Efa hadino aho, toy ny olona maty izay tsy ao am-po intsony. Nanjary toy ny vilany vaky aho.",
        "13": "Reko ny fanaratsian\u2019ny maro. Feno tahotra hatraiza hatraiza. Rehefa mivondrona hamely ahy ireny, Dia ny hanapitra ny aiko no tetehiny.",
        "14": "Fa izaho kosa dia ianao no itokisako, Jehovah \u00f4! Hoy aho: \u201cIanao no Andriamanitro.\u201d",
        "15": "Eo am-pelatananao ny fiainako. Afaho aho tsy ho azon\u2019ny fahavaloko sy ny mpanenjika ahy.",
        "16": "Aoka ianao hampamirapiratra ny tavanao amin\u2019ny mpanomponao. Vonjeo aho, noho ny hatsaram-panahinao feno fitiavana.",
        "17": "Jehovah \u00f4, aoka tsy hitsanga-menatra aho satria miantso anao. Fa aoka kosa ny ratsy fanahy hitsanga-menatra. Aoka hangina ao amin\u2019ny Fasana * ireny.",
        "18": "Aoka tsy hahateny ny molotra mandainga, Izay miteny hanohitra ny olo-marina, ka mirehareha sy manamavo tafahoatra.",
        "19": "Lehibe tokoa ny hatsaran-toetranao, izay tehirizinao ho an\u2019ireo matahotra anao, Sady asehonao amin\u2019ireo mialoka aminao, Eny, asehonao eo anatrehan\u2019ny zanak\u2019olombelona.",
        "20": "Hafeninao ao amin\u2019ny toerana miafina eo akaikinao izy, Mba tsy ho azon\u2019ny olona miray tetika hamely azy. Hampiery azy ao amin\u2019ny trano rantsankazo ianao, mba tsy ho azon\u2019ireo tia mifanditra izy.",
        "21": "Hisaorana anie Jehovah, Fa nanehoany hatsaram-panahy lehibe aho, tao amin\u2019ny tan\u00e0na natao fahirano!",
        "22": "Hoy aho tamin\u2019izaho raiki-tahotra: \u201cHo ringana tokoa tsy ho eo anatrehanao aho.\u201d Tena renao ny fitalahoako rehefa niantso vonjy taminao aho.",
        "23": "Aoka ho tia an\u2019i Jehovah ianareo rehetra tsy mivadika aminy. Arovan\u2019i Jehovah ny olona mendri-pitokisana, Fa mafy dia mafy kosa no avaliny an\u2019izay mirehareha.",
        "24": "Man\u00e0na herim-po ary hatanjaho ny fonareo, Dia ianareo rehetra izay miandry an\u2019i Jehovah."
    },
    "32": {
        "1": "Sambatra izay voavela ny helony ary voasarona ny fahotany.",
        "2": "Sambatra ny olona izay tsy isain\u2019i Jehovah ny fahadisoany. Sambatra ny olona tsy mieritreritra ny hamitaka.",
        "3": "Nangina tsy niteny aho, ka nihalany ny taolako satria nitoloko mandrakariva aho.",
        "4": "Fa navesatra tamiko ny tananao, na andro na alina. Ritra toy ny rano azon\u2019ny hafanana migaingaina amin\u2019ny main-tany ny heriko. Sela.",
        "5": "Niaiky ny fahotako teo anatrehanao aho tamin\u2019ny farany, ary ny fahadisoako tsy mba nosarontsaronako. Hoy aho: \u201cHiaiky ny heloko eo anatrehan\u2019i Jehovah aho.\u201d Dia namela ny fahadisoako sy ny fahotako ianao. Sela.",
        "6": "Koa hivavaka aminao izay rehetra tsy mivadika aminao, Dieny mbola hita ianao. Ary na tondraka aza ny rano be, dia tsy hahatratra azy izany.",
        "7": "Ianao no fiafenako, ary hiaro ahy tsy ho azom-pahoriana ianao. Fihobiana no hataonao manodidina ahy satria manafaka ahy ianao. Sela.",
        "8": "\u201cHataoko izay hahatonga anao ho malina, ary hatoroko anao ny lalana tokony halehanao. Hanoro hevitra anao aho ary hitsinjo anao ny masoko.",
        "9": "Aza manao toy ny soavaly na ny ramole tsisy saina. Lamboridy sy tady no ihazonana azy tsy hitrifana, Raha tsy izany izy tsy manatona anao.\u201d",
        "10": "Be ny fahorian\u2019ny ratsy fanahy, Fa izay matoky an\u2019i Jehovah kosa voahodidina hatsaram-panahy feno fitiavana.",
        "11": "Mifalia amin\u2019i Jehovah ry olo-marina, ary miravoravoa. Mihobia ianareo rehetra mahitsy fo."
    },
    "33": {
        "1": "Mihobia noho ny amin\u2019i Jehovah, ry olo-marina! Mety raha manao fiderana ny olo-mahitsy.",
        "2": "Misaora an\u2019i Jehovah amin\u2019ny harpa. Manaova hira fiderana ho azy amin\u2019ny lokanga misy tadiny folo.",
        "3": "Mihir\u00e0 hira vaovao ho azy. Tendreo araka izay fara fahaizanareo ny zavamaneno, ary manaova horakora-pifaliana.",
        "4": "Fa mahitsy ny tenin\u2019i Jehovah, Ary azo itokisana Izy amin\u2019ny asany rehetra.",
        "5": "Tia ny rariny sy ny hitsiny izy. Ary heniky ny hatsaram-panahin\u2019i Jehovah ny tany.",
        "6": "Ny tenin\u2019i Jehovah no nampisy ny lanitra, Ary ny fofonain\u2019ny vavany no nampisy ny zava-drehetra eny.",
        "7": "Angoniny ny ranomasina, toy ny hoe asiany fefy manodidina, Ary ny rano manonja dia ataony anaty trano fitehirizana.",
        "8": "Aoka hatahotra an\u2019i Jehovah ny olona rehetra eto an-tany. Aoka izy no hatahoran\u2019ny mponina rehetra eto an-tany.",
        "9": "Fa niteny izy, dia nisy izany. Ary nandidy izy, dia niforona izany.",
        "10": "Manafoana ny fikasan\u2019ireo firenena i Jehovah, Ary ataony mandam\u00f2ka ny tetiky ny vahoaka.",
        "11": "Maharitra tsy miova mandritra ny fotoana tsy voafetra ny fikasan\u2019i Jehovah, Ary tsy miova ny hevitry ny fony, na dia hatramin\u2019ny taranaka fara mandimby aza.",
        "12": "Sambatra ny firenena manana an\u2019i Jehovah ho Andriamaniny, Sy ny vahoaka nofidiny ho lovany.",
        "13": "Avy any an-danitra i Jehovah no mitazana, Ka hitany ny zanak\u2019olombelona rehetra.",
        "14": "Eo amin\u2019ny toerana raikitra izay onenany izy No mandinika ny mponina rehetra eto an-tany.",
        "15": "Namorona ny fon\u2019izy rehetra izy. Dinihiny daholo izay ataon\u2019izy ireo.",
        "16": "Tsy misy mpanjaka ho voavonjy na dia manana tafika maro be aza, Ary ny olona matanjaka dia tsy ho voavonjin\u2019ny hery lehibe ananany.",
        "17": "Tsy azo antenaina hahazoana famonjena ny soavaly, Sady tsy mahavonjy na dia matanjaka be aza.",
        "18": "Ny mason\u2019i Jehovah mitsinjo an\u2019izay matahotra azy, Dia ireo miandry ny hatsaram-panahiny feno fitiavana,",
        "19": "Mba hanafahana azy ireo amin\u2019ny fahafatesana, Sy hitsimbinana ny ainy amin\u2019ny fotoanan\u2019ny mosary.",
        "20": "Miandry an\u2019i Jehovah isika. Izy no mpanampy antsika sy ampingantsika.",
        "21": "Izy no ifalian\u2019ny fontsika, Ary ny anarany masina no itokisantsika.",
        "22": "Jehovah \u00f4, ho aminay anie ny hatsaram-panahinao feno fitiavana, Fa miandry anao foana izahay!"
    },
    "34": {
        "1": "Hisaotra an\u2019i Jehovah mandrakariva aho, Ho eo am-bavako foana ny fiderana azy. \u05d1 [ Beta ]",
        "2": "I Jehovah no ho reharehako. Handre izany ny mpandefitra ka ho faly. \u05d2 [ Gimela ]",
        "3": "Mankalaz\u00e0 an\u2019i Jehovah miaraka amiko, Ary andao isika hiara-manandratra ny anarany. \u05d3 [ Daleta ]",
        "4": "Nanontany an\u2019i Jehovah aho, dia namaly ahy izy, Ka nanafaka ahy tamin\u2019ny tahotro rehetra. \u05d4 [ He ]",
        "5": "Miramirana izay nijery azy, Ary tsy nisy henatra hita soritra teny amin\u2019ny endrik\u2019ireny. \u05d6 [ Zaina ]",
        "6": "Niantso ity olona ory ity, dia nohenoin\u2019i Jehovah, Ka novonjeny tamin\u2019ny fahoriany rehetra. \u05d7 [ Heta ]",
        "7": "Ny anjelin\u2019i Jehovah dia mitoby manodidina an\u2019izay matahotra Azy, Ka mamonjy azy. \u05d8 [ Teta ]",
        "8": "Andramo ka jereo fa tsara i Jehovah. Sambatra ny olona mialoka aminy. \u05d9 [ Y\u00f4da ]",
        "9": "Matahora an\u2019i Jehovah, ry olony masina, Fa tsy ho ory na inona na inona izay matahotra azy. \u05db [ Kafa ]",
        "10": "Zara raha manan-kohanina ny liona tanora matanjaka ka noana, Fa izay mitady an\u2019i Jehovah kosa tsy mba ho ory zava-tsoa. \u05dc [ Lameda ]",
        "11": "Avia ianareo, anaka, ary mihainoa ahy. Ny fahatahorana an\u2019i Jehovah no hampianariko anareo. \u05de [ Mema ]",
        "12": "Iza no olona finaritra amin\u2019ny fiainana, Ka te ho ela velona mba hahita zava-tsoa? \u05e0 [ Nona ]",
        "13": "Tandremo tsy hilaza zava-dratsy ny lelanao. Ary tandremo tsy hiteny fitaka ny molotrao. \u05e1 [ Sameka ]",
        "14": "Mial\u00e0 amin\u2019ny ratsy ka manaova ny tsara. Mitadiava fihavanana ka tandrovy izany. \u05e2 [ Aina ]",
        "15": "Ny mason\u2019i Jehovah mitsinjo ny olo-marina, Ary ny sofiny mihaino ny antso vonjy ataon\u2019izy ireo. \u05e4 [ Pe ]",
        "16": "Ny tavan\u2019i Jehovah kosa manohitra ny mpanao ratsy, Mba tsy hotsarovana et\u1ef3 an-tany intsony ireny. \u05e6 [ Tsade ]",
        "17": "Nitaraina ny olo-marina, dia nihaino i Jehovah, Ka nanafaka azy tamin\u2019ny fahoriany rehetra. \u05e7 [ K\u00f4fa ]",
        "18": "Akaiky an\u2019izay torotoro fo i Jehovah, Ary mamonjy an\u2019izay ketraka. \u05e8 [ Resa ]",
        "19": "Maro ny fahorian\u2019ny olo-marina, Nefa manafaka azy amin\u2019izany rehetra izany i Jehovah. \u05e9 [ Shina ]",
        "20": "Arovany daholo ny taolan\u2019izany olona izany, Ka tsy misy tapaka ireny na iray aza. \u05ea [ Tao ]",
        "21": "Ho fatin\u2019ny loza ny ratsy fanahy. Ary homelohina izay mankahala ny olo-marina.",
        "22": "Manavotra ny ain\u2019ny mpanompony i Jehovah, Ary tsy hisy homelohina izay mialoka aminy."
    },
    "35": {
        "1": "Raiso an-tanana ny adiko eo amin\u2019ny fitsarana Jehovah \u00f4, ka tohero ny fahavaloko. Miadia amin\u2019ireo miady amiko.",
        "2": "Raiso ny ampinga kely sy ny ampinga lehibe, Ka mitsang\u00e0na hanampy ahy.",
        "3": "Ampiasao koa ny lefona sy ny famaky roa lela, mba hamelezana an\u2019ireo manenjika ahy. Ary aoka ianao hilaza amiko hoe: \u201cIzaho no mpamonjy anao.\u201d",
        "4": "Aoka ho menatra sy ho afa-baraka ireo mifofo ny aiko. Aoka hiverin-dalana sy hangaihay ireo mitetika ny hahatonga loza amiko.",
        "5": "Aoka izy ireo ho tahaka ny akofa entin\u2019ny rivotra. Hampandositra azy anie ny anjelin\u2019i Jehovah!",
        "6": "Ho maizina sy ho malama anie ny lalany, Ary hanenjika azy anie ny anjelin\u2019i Jehovah!",
        "7": "Fa namandrika ahy tsy amin\u2019antony izy ireo, ka lavaka misy harato no namandrihany ahy. Eny, nihady lavaka izy mba hamonoana ahy tsy amin\u2019antony.",
        "8": "Aoka hisy loza hanjo azy tampoka, Ary ny harato nafeniny ihany no aoka hamandrika azy. Aoka hisy loza hanjo azy ka ho latsaka ao amin\u2019ilay harato izy.",
        "9": "Fa aoka kosa aho hifaly amin\u2019i Jehovah, Sy hiravoravo amin\u2019ny famonjeny.",
        "10": "Aoka ny taolako rehetra hilaza hoe: \u201cIza no tahaka anao Jehovah \u00f4, Izay manafaka ny ory tsy ho azon\u2019ny mahery noho izy, Ary manafaka ny ory sy ny mahantra tsy ho azon\u2019ny mpandroba?\u201d",
        "11": "Vavolombelona mahery setra no mitsangana hiampanga ahy. Ary zavatra tsy fantatro no anontaniany ahy.",
        "12": "Mamaly ratsy ny soa nataoko izy ireo, Ka ory dia ory aho.",
        "13": "Izaho kosa anefa niakanjo gony rehefa narary izy ireo. Nampahory ny tenako tamin\u2019ny fifadian-kanina aho, Ary niverina teo an-tratrako ny vavaka nataoko.",
        "14": "Nanahy mafy ny amin\u2019ny namako sy ny rahalahiko aho, Ka nandehandeha toy ny olona misaona an-dreniny. Nalahelo aho, ka nitanondrika.",
        "15": "Rehefa nikotringa anefa aho, dia nifaly sy nitangorona izy ireo. Nitangorona hanohitra ahy izy ireo, Ka namely ahy tampoka, Sy namiravira ahy tsy an-kijanona, ary tsy nety nangina.",
        "16": "Ireo mpivadi-pinoana izay naneso mba hahazoana mofo, Dia nihidy vazana tamiko.",
        "17": "Jehovah \u00f4, mandra-pahoviana ianao no hitazam-potsiny? Avoty aho tsy ho azon\u2019ny fandringanany. Avoty tsy ho azon\u2019ny liona tanora ny aiko, izay lahitokako.",
        "18": "Hankalaza anao eo anivon\u2019ny fiangonana lehibe aho, Ary eo anivon\u2019ny olona maro be no hiderako anao.",
        "19": "Aoka tsy ho faly amin\u2019ny fahavoazako ireo mitsangana ho fahavaloko tsy amin\u2019antony. Aoka tsy hifanao pimaso ireo mankahala ahy tsy amin\u2019antony.",
        "20": "Tsy fihavanana no resahiny. Ireo tia fihavanana eto an-tany kosa, No tiany hofitahina ka anaovany teti-dratsy.",
        "21": "Mitanatana vava mandatsa ahy izy ireo, Ka milaza hoe: \u201cTsara ho azy izay! Ny masonay mihitsy no nahita.\u201d",
        "22": "Mahita izany ianao Jehovah \u00f4, ka aza mangina fotsiny. Aoka ianao tsy ho lavitra ahy Jehovah \u00f4!",
        "23": "Miarena ka mifohaza mba hitsara ahy, Eny, mifohaza mba handray an-tanana ny adiko eo amin\u2019ny fitsarana, Jehovah Andriamanitro \u00f4!",
        "24": "Tsarao araka ny fahamarinanao aho, Jehovah Andriamanitro \u00f4! Aza avela ho faly amin\u2019ny fahavoazako izy ireo.",
        "25": "Aoka tsy hiteny anakampo izy ireo hoe: \u201cTsara ho azy izay! Izay mihitsy no efa nandrasanay.\u201d Aoka tsy hiteny izy ireo hoe: \u201cNataonay teli-moka izy.\u201d",
        "26": "Aoka ho menatra sy hangaihay daholo Ireo faly amin\u2019ny fahavoazako. Aoka hitafy henatra sy fahafaham-baraka ireo mirehareha manohitra ahy.",
        "27": "Aoka kosa hihoby sy hifaly ireo finaritra amin\u2019ny fahamarinako, Ka hilaza foana hoe: \u201cHankalazaina anie i Jehovah, izay finaritra amin\u2019ny fiadanan\u2019ny mpanompony!\u201d",
        "28": "Aoka ny lelako hilaza moramora ny fahamarinanao, Sy hidera anao lalandava."
    },
    "36": {
        "1": "Ny fandikan-dal\u00e0na no miteny ao am-pon\u2019ny ratsy fanahy. Tsy hitany izay antony tokony hatahorana an\u2019Andriamanitra.",
        "2": "Fa mihevi-tena ho zavatra loatra izy, Dia tsy hitany ny fahadisoany, ka tsy ankahalainy.",
        "3": "Faharatsiana sy fitaka no lazain\u2019ny vavany. Tsy manam-pahendrena intsony hanaovana ny tsara izy.",
        "4": "Mitetika ny hanao ratsy izy, na dia any am-pandrianany aza. Mijanona eo amin\u2019ny lalan-dratsiny izy, Ary ny ratsy tsy mba laviny.",
        "5": "Jehovah \u00f4, any an-danitra ny hatsaram-panahinao feno fitiavana, Ary tonga hatreny amin\u2019ny rahona ny tsy fivadihanao.",
        "6": "Toy ny tendrombohitrao ny fahamarinanao, Andriamanitra \u00f4, Rano lalina midadasika ny didim-pitsaranao. Samy vonjenao na ny olona na ny biby, Jehovah \u00f4!",
        "7": "Sarobidy tokoa ny hatsaram-panahinao feno fitiavana, Andriamanitra \u00f4! Ary eo ambany elatrao no ialofan\u2019ny zanak\u2019olombelona.",
        "8": "Manaram-po amin\u2019ny sakafo matavy ao an-tranonao izy, Ary ataonao migoka fahafinaretana mikoriana toy ny rano.",
        "9": "Fa ianao no loharanon\u2019aina, Ary ny fahazavana avy aminao no ahitanay fahazavana.",
        "10": "Aza mitsahatra maneho hatsaram-panahy feno fitiavana amin\u2019izay mahalala anao. Ary aoka hampiharinao foana amin\u2019ireo mahitsy fo ny fahamarinanao.",
        "11": "Tsy hamely ahy anie ny tongotry ny mpirehareha, Ary tsy hahatonga ahy ho mpirenireny anie ny tanan\u2019ny ratsy fanahy!",
        "12": "Indreo fa lavo ny mpanao ratsy. Voazera izy ireo ka tsy tafarina intsony."
    },
    "37": {
        "1": "Aza tezitra noho ny amin\u2019ny mpanao ratsy. Ary aza mitsiriritra an\u2019izay manao ny tsy marina.",
        "2": "Fa ho maina vetivety toy ny ahitra izy, Ary halazo toy ny ahi-maitso. \u05d1 [ Beta ]",
        "3": "Matokia an\u2019i Jehovah ka manaova ny tsara. Aoka ianao honina amin\u2019ny tany sy ho mendri-pitokisana amin\u2019izay ataonao.",
        "4": "Aoka koa ianao ho finaritra tanteraka amin\u2019i Jehovah, Dia homeny anao izay irin\u2019ny fonao. \u05d2 [ Gimela ]",
        "5": "Ankino amin\u2019i Jehovah ny lalanao, Ary miantehera aminy, dia hanao zavatra izy.",
        "6": "Hataony miharihary toy ny hazavana ny fahamarinanao, Ary hataony miharihary toy ny mitataovovonana ny fitiavanao ny rariny. \u05d3 [ Daleta ]",
        "7": "Aoka ianao hangina eo anatrehan\u2019i Jehovah, Ka hiandry azy fatratra. Aza tezitra amin\u2019ny olona mahomby amin\u2019izay ataony, Dia ny olona mahatanteraka ny teti-dratsiny. \u05d4 [ He ]",
        "8": "Ialao ny fahatezerana ary atsaharo ny fahavinirana. Aza tezitra sao hahatonga anao hanao ratsy izany.",
        "9": "Ny mpanao ratsy horinganina, Fa izay manantena an\u2019i Jehovah no handova ny tany. \u05d5 [ Vao ]",
        "10": "Rehefa afaka kelikely, dia tsy hisy intsony ny ratsy fanahy. Handinika an\u2019izay nisy azy ianao, nefa tsy ho eo intsony izy.",
        "11": "Fa ny mpandefitra kosa no handova ny tany, Ka tena ho finaritra amin\u2019ny fiadanam-be. \u05d6 [ Zaina ]",
        "12": "Manao tetika hamelezana ny olo-marina ny ratsy fanahy, Ka mihidy vazana aminy.",
        "13": "Hihomehezan\u2019i Jehovah anefa izy, Satria hitany fa ho avy ny andro handringanana azy. \u05d7 [ Heta ]",
        "14": "Manatsoaka sabatra ny ratsy fanahy, sady mamatotra ny tadin-tsip\u00eckany, Mba handavoana ny ory sy ny mahantra, Ary hamonoana an\u2019ireo manao izay mahitsy.",
        "15": "Ny sabany ihany anefa no hitsatoka amin\u2019ny fony, Ary ho tapaka ny tsip\u00eckany. \u05d8 [ Teta ]",
        "16": "Tsara kokoa ny kely ananan\u2019ny olo-marina, Toy izay ny be ananan\u2019ny ratsy fanahy maro.",
        "17": "Ho tapaka ny sandrin\u2019ny ratsy fanahy, Fa i Jehovah kosa hanampy ny olo-marina. \u05d9 [ Y\u00f4da ]",
        "18": "Fantatr\u2019i Jehovah ny fiainan\u2019ny tsy manan-tsiny, Ary haharitra mandritra ny fotoana tsy voafetra ny lovan\u2019izy ireo.",
        "19": "Tsy ho menatra izy ireo amin\u2019ny fotoam-pahoriana, Ary ho voky izy amin\u2019ny andro isian\u2019ny mosary. \u05db [ Kafa ]",
        "20": "Ho ringana ny ratsy fanahy, Ary ny fahavalon\u2019i Jehovah dia ho tahaka ny hakanton\u2019ny kijana, Izay tsy maintsy ho levona. Eny, ho levona ireny ka ho lasa setroka. \u05dc [ Lameda ]",
        "21": "Misambotra ny ratsy fanahy, nefa tsy mamerina, Fa ny olo-marina kosa miantra ka manao fanomezana.",
        "22": "Izay tahin\u2019Andriamanitra no handova ny tany, Fa izay hozoniny kosa ho ringana. \u05de [ Mema ]",
        "23": "Manomana ny lalan-kizoran\u2019ny lehilahy tomady i Jehovah, Ary finaritra amin\u2019ny lalany.",
        "24": "Na dia solafaka aza izy dia tsy hidaraboka, Fa i Jehovah no mitantana azy. \u05e0 [ Nona ]",
        "25": "Efa mba tanora ihany aho, ary efa antitra aho ankehitriny, Nefa mbola tsy nahita olo-marina nafoy tanteraka, Na nahita ny zanany nangataka hanina.",
        "26": "Miantra olona mandrakariva izy ka mampisambotra, Koa hahazo fitahiana ny taranany. \u05e1 [ Sameka ]",
        "27": "Mial\u00e0 amin\u2019ny ratsy ka manaova ny tsara, Dia honina amin\u2019ny tany mandritra ny fotoana tsy voafetra ianao.",
        "28": "Fa tia rariny i Jehovah, Ka tsy hahafoy an\u2019izay tsy mivadika aminy. \u05e2 [ Aina ] Ho voaro mandritra ny fotoana tsy voafetra izy ireo, Fa horinganina kosa ny taranaky ny ratsy fanahy.",
        "29": "Ny olo-marina no handova ny tany, Ka honina eo mandrakizay. \u05e4 [ Pe ]",
        "30": "Ny vavan\u2019ny olo-marina no mibitsika fahendrena, Ary ny lelany no manambara ny rariny.",
        "31": "Ao am-pony ny lal\u00e0n\u2019Andriamanitra, Ka tsy hiala amin\u2019ny lala-mahitsy izy. \u05e6 [ Tsade ]",
        "32": "Ny ratsy fanahy mitsikilo ny olo-marina, Ka mitady fomba hamonoana azy.",
        "33": "Fa i Jehovah kosa tsy hahafoy azy ho eo am-pelatanan\u2019ny ratsy fanahy, Na hanameloka azy rehefa tsaraina izy. \u05e7 [ K\u00f4fa ]",
        "34": "Aoka ianao hanantena an\u2019i Jehovah sy hanaraka ny lalany, Dia hanandratra anao izy ary handova ny tany ianao. Ho hitanao ny handringanana ny ratsy fanahy. \u05e8 [ Resa ]",
        "35": "Hitako fa mpanjakazaka ny ratsy fanahy, Sady misandrahaka toy ny hazo midoroboka eo amin\u2019ny tany efa nisy azy hatramin\u2019izay.",
        "36": "Nihelina ihany anefa izy, ka tsy eo intsony. Nitady azy foana aho, nefa tsy hita izy. \u05e9 [ Shina ]",
        "37": "Diniho ny tsy manan-tsiny, ary jereo ny olo-mahitsy, Fa fiadanana no miandry azy amin\u2019ny hoavy.",
        "38": "Ho ripaka daholo kosa ny mpandika lal\u00e0na, Ary fandringanana no miandry ny ratsy fanahy, amin\u2019ny hoavy. \u05ea [ Tao ]",
        "39": "Avy amin\u2019i Jehovah ny famonjena ny olo-marina, Izy no fiarovana mafy ho azy ireo amin\u2019ny fotoam-pahoriana.",
        "40": "Hanampy sy hanafaka azy ireo i Jehovah. Hanafaka azy tsy ho azon\u2019ny ratsy fanahy izy ka hamonjy azy, Satria nialoka taminy ireo."
    },
    "38": {
        "1": "Jehovah \u00f4, aoka tsy ho ao anatin\u2019ny fahatezerana no hananaranao ahy, Ary aoka tsy ho ao anatin\u2019ny fahavinirana no hanitsianao ahy.",
        "2": "Fa mitsatoka lalina any anatiko ny zana-tsip\u00eckanao, Ary mavesatra amiko ny tananao.",
        "3": "Tsy misy tsy marary ny nofoko, noho ny fanamelohanao. Ary na hatrany amin\u2019ny taolako aza dia tsy misy fiadanana, noho ny fahotako.",
        "4": "Fa efa mihoatra ny lohako ny fahadisoako. Toy ny enta-mavesatra ireny, ka mavesatra loatra amiko.",
        "5": "Maimbo sy mamoro-nana ny feriko, Noho ny hadalana vitako.",
        "6": "Sahiran-tsaina aho ka mitanondrika tanteraka. Ary mandehandeha amin\u2019alahelo foana aho.",
        "7": "Fa mamaivay daholo ny andilako, Ary tsy misy tsy marary ny nofoko.",
        "8": "Rera-po aho, ary kivy tanteraka. Mitaraindraina aho noho ny fitolokon\u2019ny foko.",
        "9": "Jehovah \u00f4, eo anatrehanao daholo ny faniriako rehetra, Ary tsy miafina aminao ny fisentoako.",
        "10": "Midobodoboka mafy ny foko, ary lany ny heriko. Lefy koa ny hazavan\u2019ny masoko.",
        "11": "Mihatakataka amiko ny namako sy ireo tia ahy, noho ny loza manjo ahy. Ary mijanona eny lavitra eny ireo namako akaiky.",
        "12": "Fa mamela-pandrika ireo mifofo ny aiko. Miresaka fampahoriana ireo mitady hanisy ratsy ahy, Ary mingonongonona milaza fitaka foana izy ireo.",
        "13": "Izaho kosa anefa toy ny marenina ka tsy nihaino, Ary toy ny moana, ka tsy niloa-bava.",
        "14": "Nanjary toy ny olona tsy mandre aho, Ary tsy nanan-kavaly koa ny vavako.",
        "15": "Fa ianao no nandrasako, Jehovah \u00f4! Namaly ahy ianao, ry Jehovah Andriamanitro \u00f4!",
        "16": "Fa hoy aho: \u201cRaha tsy namaly ianao, dia ho nifaly tamin\u2019ny fahavoazako ireny. Ary raha nangozohozo ny tongotro, dia ho nirehareha nanohitra ahy tokoa ireny.\u201d",
        "17": "Fa efa saika solafaka aho, Ary teo anatrehako foana ny fijaliako.",
        "18": "Koa nitsotra ny fahadisoako aho. Nampiady saina ahy ny fahotako.",
        "19": "Lasa mahery ireo fahavaloko mbola velona, Ary nihamaro ireo mankahala ahy tsy amin\u2019antony.",
        "20": "Namaly ratsy ny soa nataoko izy ireo, Ary nanohitra ahy foana satria manao ny tsara aho.",
        "21": "Aza mahafoy ahy, Jehovah \u00f4! Aoka ianao tsy ho lavitra ahy, ry Andriamanitro \u00f4!",
        "22": "Ampio haingana aho, Ry Jehovah mpamonjy ahy \u00f4!"
    },
    "39": {
        "1": "Hoy aho: \u201cHitandrina ny lalako aho Mba tsy hanotan\u2019ny lelako. Ambenako ny vavako ka hasiako fehivava, Raha mbola misy ratsy fanahy eo anatrehako.\u201d",
        "2": "Tsy niteny aho fa nangina, Ka tsy nilaza na dia zavatra tsara aza. Ary notazoniko tao am-poko ny fijaliako.",
        "3": "Nihanafana ny foko tao anatiko tao, Ary mbola niredareda ihany ilay afo, nandritra ny fisentoako, Ka hoy aho:",
        "4": "\u201cJehovah \u00f4, ampahafantaro ahy fa vetivety dia hifarana ny fiainako Ary tena fohy ny androm-piainako, Mba hahalalako fa mihelina ihany aho.",
        "5": "Nataonao vitsy andro aho, Ary tsinontsinona eo anatrehanao ny androm-piainako. Mihelina toy ny fofonaina tokoa ny olombelona rehetra, na dia matanjaka aza. Sela.",
        "6": "Mandehandeha eny ny olona nefa toy ny aloka ihany. Mifofotra mafy izy ireo nefa tsy misy vokany akory izany. Manangona fananana izy nefa tsy fantany izay ho tompon\u2019izany.",
        "7": "Koa inona no antenaiko ankehitriny, Jehovah \u00f4? Ianao no andrandraiko.",
        "8": "Afaho amin\u2019ny fahadisoako rehetra aho, Ary aza avela holatsain\u2019ny adala.",
        "9": "Nangina tsy nahaloa-bava aho, Noho izay nataonao.",
        "10": "Esory amiko ny loza ampiharinao amiko. Mila ho faty aho noho ny famelezan\u2019ny tananao.",
        "11": "Manitsy ny olona ianao, ka mananatra azy noho ny fahadisoany. Ary ataonao potipotika toy ny nohanin\u2019ny koroka ny zava-tsarobidiny. Mihelina toy ny fofonaina tokoa ny olombelona rehetra. Sela.",
        "12": "Henoy ny vavaka ataoko, Jehovah \u00f4, Ary aoka ianao hanongilan-tsofina rehefa miantso vonjy aho. Aza odian-tsy hita ny ranomasoko. Fa mpivahiny ihany aho eo anatrehanao, Ary mpiavy toy ny razako rehetra.",
        "13": "Avilio tsy hijery ahy ny masonao mba ho miramirana aho, Alohan\u2019ny hahalasanako ka tsy hisiako intsony.\u201d"
    },
    "40": {
        "1": "Nanantena fatratra an\u2019i Jehovah aho, Dia nanongilan-tsofina nihaino ahy izy ka nandre ny antso vonjy nataoko.",
        "2": "Ary izy no nampakatra ahy avy tao amin\u2019ny lavaka misy rano misasasasa, Sy avy tao amin\u2019ny fotaka mandrevo. Dia najorony teo ambony vatolampy ny tongotro, Ary nampandehaniny teo amin\u2019ny tany mafy tsara aho.",
        "3": "Hira vaovao no nataony teo am-bavako, Eny, hira fiderana an\u2019Andriamanitsika. Maro no hahita izany, dia hatahotra, Ka hatoky an\u2019i Jehovah.",
        "4": "Sambatra ny lehilahy tomady izay manao an\u2019i Jehovah ho tokiny, Ka tsy mitoky amin\u2019ny mpikomy, Na amin\u2019ny mpandainga.",
        "5": "Maro ny zavatra nataonao, Jehovah Andriamanitro \u00f4, eny, maro ny asanao mahatalanjona sy ny fikasanao momba anay. Tsy misy azo ampitahaina aminao. Raha te hilaza sy hiresaka momba izany aho, Dia maro loatra ireny ka tsy ho voatanisako.",
        "6": "Tsy nankasitrahanao ny sorona sy ny fanatitra. Nosokafanao ny sofiko. Tsy nitaky fanatitra dorana sy fanatitra noho ny ota ianao.",
        "7": "Noho izany, dia hoy aho: \u201cInt\u1ef3 aho tonga! Voasoratra ao amin\u2019ny horonam-boky ny momba ahy.",
        "8": "Ny manao ny sitraponao no mahafinaritra ahy, Andriamanitra \u00f4, Ary ato anatiko ny lal\u00e0nao.",
        "9": "Nambarako teo anivon\u2019ny fiangonana lehibe ny vaovao tsara momba ny fahamarinana. Tsy nanakombona ny vavako aho, Ary fantatrao tsara izany, Jehovah \u00f4!",
        "10": "Tsy notazoniko tato am-poko ny fahitsianao. Nanambara ny tsy fivadihanao sy ny famonjenao aho. Tsy nafeniko teo anatrehan\u2019ny fiangonana lehibe ny hatsaram-panahinao feno fitiavana sy ny fahamarinanao.\u201d",
        "11": "Aza mifehy tena tsy hiantra ahy, Jehovah \u00f4! Hiaro ahy mandrakariva anie ny hatsaram-panahinao feno fitiavana sy ny fahamarinanao!",
        "12": "Fa nanodidina ahy ny loza tsy tambo isaina. Maro ny fahadisoana vitako izay tsy tsapako akory. Maro noho ny volon-dohako ireny, Ka ketraka ny foko.",
        "13": "Jehovah \u00f4, aoka ho sitrakao ny hanafaka ahy. Mba ampio haingana aho, Jehovah \u00f4!",
        "14": "Aoka ho menatra sy hangaihay daholo Ireo mifofo ny aiko mba hamonoana ahy. Aoka hiverin-dalana sy ho afa-baraka ireo faly amin\u2019ny fahavoazako.",
        "15": "Aoka hangasihasy noho ny henatra Ireo miteny amiko hoe: \u201cTsara ho azy izay!\u201d",
        "16": "Aoka hifaly sy hiravoravo aminao Izay rehetra mitady anao. Aoka ireo tia ny famonjenao Hilaza mandrakariva hoe: \u201cHankalazaina anie i Jehovah!\u201d",
        "17": "Fa ory sy mahantra aho. Mihevitra ahy i Jehovah. Ianao no Mpanampy sy Mpanafaka ahy. Aza ela loatra, Andriamanitro \u00f4!"
    },
    "41": {
        "1": "Sambatra izay miahy ny mahantra, Fa i Jehovah hamonjy azy amin\u2019ny andro mahory.",
        "2": "I Jehovah hiaro azy sy hitsimbina ny ainy. Hambara ho sambatra izy eto an-tany. Tsy hanolotra azy eo an-tanan\u2019ny fahavalony mihitsy ianao.",
        "3": "I Jehovah no hanohana azy eo amin\u2019ny fandriana aharariany. Hikarakara azy eo amin\u2019ny farafarany ianao, mandritra ny fotoana aharariany.",
        "4": "Fa hoy aho: \u201cIantrao aho Jehovah \u00f4! Sitrano aho, fa nanota taminao.\u201d",
        "5": "Ny fahavaloko kosa milaza zava-dratsy momba ahy, ka manao hoe: \u201cRahoviana izy no ho faty ka tsy hotsarovana intsony ny anarany?\u201d",
        "6": "Ary na misy tonga mitsidika ahy aza, dia hanosika azy hilaza lainga ny fony. Hitady zava-dratsy holazaina momba ahy izy, Dia handeha, ka hitantara izany eny ivelany.",
        "7": "Mitakoritsika mifosa ahy daholo ireo mankahala ahy rehetra. Mitetika ny hanisy ratsy ahy foana izy ireo, ka milaza hoe:",
        "8": "\u201cIanjadian\u2019ny loza * izy. Mandamaka ao am-pandriana izy izao, ary tsy ho tafarina intsony.\u201d",
        "9": "Ary ilay olona tsara fihavanana tamiko, izay nitokisako, Sy niara-nihinana ny mofoko tamiko, dia nanainga ny voditongony hamely ahy.",
        "10": "Fa ianao kosa Jehovah \u00f4, aoka ianao hiantra ahy ka hanao izay hahatafarina ahy, Mba hamaliako ny nataon\u2019ireny.",
        "11": "Izao no ahafantarako fa mankasitraka ahy ianao: Tsy manao horakora-pandresena hanakorana ahy ny fahavaloko.",
        "12": "Manohana ahy ianao satria tsy mivadika aminao aho, Ary hataonao eo anatrehanao mandritra ny fotoana tsy voafetra aho.",
        "13": "Hisaorana anie i Jehovah Andriamanitry ny Israely, Hatrizay hatrizay ka ho mandrakizay! Amena! * Amena!"
    },
    "42": {
        "1": "Toy ny anirian\u2019ny serfa hahita rano mikoriana, No aniriako fatratra anao, Andriamanitra \u00f4!",
        "2": "Mangetaheta mafy an\u2019Andriamanitra aho, dia ilay Andriamanitra velona. Rahoviana aho no ho tonga, ka hiseho eo anatrehan\u2019Andriamanitra?",
        "3": "Ny ranomasoko no sakafoko andro aman\u2019alina, Ary milaza amiko foana ny olona hoe: \u201cAiza ity Andriamanitrao?\u201d",
        "4": "Mahatsiaro ny lasa aho, ka mihar\u00ectra ny aiko ato anatiko. Fanaoko mantsy ny niara-dia tamin\u2019ny maro, Sy ny nandeha moramora teo alohan\u2019ny vahoaka nankany an-tranon\u2019Andriamanitra. Nanakoako ny fihobiana sy ny fisaorana, Eny, ny feon\u2019ny vahoaka nanao fety.",
        "5": "Nahoana re aho no dia mamoy fo e? Ary nahoana aho no sahiran-tsaina? Hiandry an\u2019Andriamanitra aho, Satria mbola hidera azy, fa izy no famonjena lehibe ho ahy.",
        "6": "Mamoy fo aho, ry Andriamanitro \u00f4, Ka mahatsiaro anao, At\u1ef3 amin\u2019ny tanin\u2019i Jordana sy ny tampon\u2019i Hermona, At\u1ef3 amin\u2019ny tendrombohitra kely.",
        "7": "Ny rano lalina miantso ny rano lalina, Rehefa re ny feon\u2019ny rano mifantsitsitra. Ny onjanao mahery rehetra Dia manafotra ahy.",
        "8": "Amin\u2019ny antoandro, dia hirahin\u2019i Jehovah ho at\u1ef3 amiko ny hatsaram-panahiny feno fitiavana, Ary amin\u2019ny alina, dia hihira momba azy aho. Hivavaka amin\u2019ilay Andriamanitra nanome aina ahy aho.",
        "9": "Hoy aho amin\u2019Andriamanitra, izay harambatoko: \u201cNahoana ianao no manadino ahy? Nahoana aho no mandehandeha amin\u2019alahelo noho ny fampahorian\u2019ny fahavalo?\u201d",
        "10": "Mandatsa ahy loatra ireo mankahala ahy, ka toy ny torotoro mihitsy ny taolako. Ary milaza amiko foana izy ireo hoe: \u201cAiza ity Andriamanitrao?\u201d",
        "11": "Nahoana re aho no dia mamoy fo e? Ary nahoana aho no sahiran-tsaina? Hiandry an\u2019Andriamanitra aho, Satria mbola hidera azy, fa izy no famonjena lehibe ho ahy sady Andriamanitro."
    },
    "43": {
        "1": "Tsarao aho, Andriamanitra \u00f4! Raiso an-tanana ny adiko eo amin\u2019ny fitsarana, izay ifanaovako amin\u2019ny firenena mpivadika. Hanafaka ahy amin\u2019ny olona mpamitaka sy tsy marina anie ianao.",
        "2": "Fa ianao no Andriamanitra fiarovana mafy ho ahy. Nahoana ianao no manary ahy? Nahoana aho no mandehandeha amin\u2019alahelo noho ny fampahorian\u2019ny fahavalo?",
        "3": "Alefaso ny fahazavanao sy ny fahamarinanao. Aoka ireny no hitarika ahy, Sy hitondra ahy ho any amin\u2019ny tendrombohitrao masina sy ny tranolainao be voninahitra.",
        "4": "Hankeo amin\u2019ny alitaran\u2019Andriamanitra aho, Dia any amin\u2019Andriamanitra, izay fifaliako sy firavoravoako. Ary hidera anao amin\u2019ny harpa aho Andriamanitra \u00f4, eny, ry Andriamanitro.",
        "5": "Nahoana re aho no dia mamoy fo e? Ary nahoana aho no sahiran-tsaina? Hiandry an\u2019Andriamanitra aho, Satria mbola hidera azy, fa izy no famonjena lehibe ho ahy sady Andriamanitro."
    },
    "44": {
        "1": "Andriamanitra \u00f4, ny sofinay no nandre, Ny razanay mihitsy no nitantara taminay Ny zavatra nataonao tamin\u2019ny androny, Tamin\u2019ny andro fahiny.",
        "2": "Noroahinao tamin\u2019ny tananao ireo firenena, Fa izy ireo kosa no nampitoerinao * hisolo an\u2019ireny. Nomontsamontsaninao ny firenena samy hafa ka noroahinao.",
        "3": "Tsy ny sabany no nahazoany ilay tany, Ary tsy ny sandriny no nahavonjy azy, Fa ny tananao ankavanana sy ny sandrinao ary ny fahazavan\u2019ny tavanao, Satria sitrakao izy ireo.",
        "4": "Ianao no Mpanjakako, Andriamanitro \u00f4! Aoka ianao hamoaka didy mba hahazo famonjena lehibe i Jakoba.",
        "5": "Noho ny fanampianao, dia ho vitanay ny hanosika ny fahavalonay. Ary noho ny anaranao dia hanosihosy an\u2019ireo mitsangana hanohitra anay izahay.",
        "6": "Fa tsy ny tsip\u00eckako no nitokisako, Ary tsy ny sabatro no namonjy ahy.",
        "7": "Fa ianao no namonjy anay tamin\u2019ny fahavalonay, Sy nampahamenatra an\u2019ireo mankahala mafy anay.",
        "8": "Andriamanitra no hoderainay mandrakariva, Ary ny anaranao no hankalazainay mandritra ny fotoana tsy voafetra. Sela.",
        "9": "Efa nanary anay anefa ianao, ary manao izay hahafa-baraka anay, Sady tsy miaraka amin\u2019ny tafikay intsony.",
        "10": "Ataonao miverin-dalana foana izahay eo anoloan\u2019ny fahavalonay, Ary mandroba zavatra ho an\u2019ny tenany ireo mankahala mafy anay.",
        "11": "Afoinao toy ny ondry atao sakafo izahay, Ary aparitakao any amin\u2019ireo firenena.",
        "12": "Ataonao varo-boba ny olonao, Ary tsy ahazoanao tombony akory ny vidiny.",
        "13": "Avelanao holatsain\u2019ny mpiara-monina aminay izahay, Eny, avelanao haneso sy hanaraby anay ireo manodidina anay.",
        "14": "Ataonao teny fanarabiana eo amin\u2019ireo firenena izahay, Sady ataonao mampihivingivin-doha an\u2019ireo firenena samy hafa.",
        "15": "Eo anoloako mandrakariva ny fahafaham-barakako, Ary voasarona henatra ny tavako,",
        "16": "Noho ny tenin\u2019ny mpandatsa sy ny mpanevateva ahy, Noho ny ataon\u2019ny fahavalo sy ny mpamaly faty.",
        "17": "Izany rehetra izany no manjo anay, nefa tsy manadino anao izahay, Ary tsy mivadika amin\u2019ny fifanekena nataonao taminay.",
        "18": "Tsy mivadika aminao ny fonay, Ary tsy miala amin\u2019ny lalanao ny dianay.",
        "19": "Notorotoroinao tany amin\u2019ny toerana iangonan\u2019ny alikadia izahay, Ary nosaronanao haizim-pito.",
        "20": "Raha nanadino ny anaran\u2019Andriamanitray izahay, Na namelatra ny tananay ho amin\u2019ny andriamani-kafa,",
        "21": "Dia tsy ho hitan\u2019Andriamanitra ve izany? Fa mahafantatra ny miafina ao am-po izy.",
        "22": "Vonoina ho faty mandrakariva anefa izahay noho ny aminao, Ary toy ny ondry haripaka no fiheverana anay.",
        "23": "Miarena, Jehovah \u00f4! Nahoana ianao no mbola matory ihany? Mifohaza! Aza ariana mandrakizay izahay.",
        "24": "Nahoana ianao no manafina ny tavanao? Nahoana ianao no manadino ny fijalianay sy ny fahorianay?",
        "25": "Mihohoka amin\u2019ny vovoka izahay, Ary mipetaka amin\u2019ny tany ny kibonay.",
        "26": "Mitsang\u00e0na hanampy anay, Ka avoty izahay noho ny hatsaram-panahinao feno fitiavana."
    },
    "45": {
        "1": "Miboiboika zavatra tsara ny foko. Hoy aho: \u201cMisy ifandraisany amin\u2019ny mpanjaka ny asako.\u201d Aoka ny lelako ho toy ny penina * eny an-tanan\u2019ny mpanao dika soratra tena mahay.",
        "2": "Mihoatra lavitra noho ny an\u2019ny zanak\u2019olombelona ny hatsaranao, Ary mahafinaritra er\u1ef3 ny teny avy amin\u2019ny molotrao! Izany no antony itahian\u2019Andriamanitra anao mandritra ny fotoana tsy voafetra.",
        "3": "Ry ilay mahery \u00f4, ataovy eo amin\u2019ny andilanao ny sabatrao, Ary misik\u00ecna haja amam-boninahitra.",
        "4": "Ary mandrosoa amim-boninahitra ho amin\u2019ny fandresena! Taingeno ny soavalinao mba hampitoerana ny fahamarinana sy ny fanetren-tena ary ny fahitsiana. Ary ny tananao ankavanana hampianatra anao hanao zava-mampahatahotra.",
        "5": "Hitsatoka amin\u2019ny fon\u2019ny fahavalon\u2019ny mpanjaka ny zana-tsip\u00eckanao maranitra, Ka firenena maro no ho lavo eo ambaninao.",
        "6": "Andriamanitra no seza fiandriananao mandritra ny fotoana tsy voafetra, eny, mandrakizay. Tehim-pahitsiana ny tehim-panjakanao.",
        "7": "Tianao ny fahamarinana, fa halanao ny faharatsiana. Izany no mahatonga an\u2019Andriamanitra, izay Andriamanitrao, hanosotra anao menaka fifaliana mihoatra noho ireo namanao.",
        "8": "Manitra miora sy aloesy ary kasia ny akanjonao rehetra. Mampifaly anao ny feon\u2019ny lokanga avy ao amin\u2019ny lapa ivoara mirenty.",
        "9": "Anisan\u2019ny vehivavy malalanao ny zanakavavin\u2019ireo mpanjaka. Mijoro eo ankavananao ny vadin\u2019ny mpanjaka, sady miravaka volamena avy any Ofira.",
        "10": "Mihainoa, ry zanakavavy \u00f4, ka mijere ary aoka ianao hanongilan-tsofina, Ary hadinoy ny firenenao sy ny ankohonan-drainao.",
        "11": "Tsy ho andrin\u2019ny mpanjaka ny hahita ny hatsaran-tarehinao, Fa izy no tomponao, Ka miankohofa eo anatrehany.",
        "12": "Hitondra fanomezana koa ny zanakavavin\u2019i Tyro, Ary hitady sitraka aminao * ireo mpanankarena eo amin\u2019ny vahoaka.",
        "13": "Be voninahitra ilay zanakavavin\u2019ny mpanjaka, ao an-trano. Voaravaka volamena koa ny akanjony.",
        "14": "Akanjo tsara tenona no hanaovany, rehefa hoentina eo amin\u2019ny mpanjaka izy. Entina eo aminao koa ireo virjiny namany izay mpanotrona azy.",
        "15": "Ho ao anatin\u2019ny fifaliana sy firavoravoana no hitondrana azy ireo, Ary hiditra ao an-dapan\u2019ny mpanjaka izy ireo.",
        "16": "Hisolo toerana an\u2019ireo razanao ny zanakao, Izay hotendrenao ho andriana manerana ny tany.",
        "17": "Hanambara ny anaranao hatramin\u2019ny taranaka fara mandimby aho, Ka hoderain\u2019ny firenena mandritra ny fotoana tsy voafetra ianao, eny, mandrakizay."
    },
    "46": {
        "1": "Fialofana sy hery ho antsika Andriamanitra. Mpanampy mora azo amin\u2019ny fotoam-pahoriana izy.",
        "2": "Koa tsy hatahotra isika, na miova aza ny tany, Na mihovotrovotra aza ny tendrombohitra ka mianjera any afovoan\u2019ny ranomasimbe,",
        "3": "Na misamboaravoara sy mandroatra aza ny ranomasina, Ary na mihovotrovotra noho ny fanonjany aza ny tendrombohitra. Sela.",
        "4": "Mampifaly ny tan\u00e0nan\u2019Andriamanitra ireo sakeli-drano mankamin\u2019ny renirano iray, Eny, mampifaly an\u2019ilay tranolay be voninahitra sy masina indrindra, izay an\u2019ny Avo Indrindra.",
        "5": "Eo afovoan\u2019ilay tan\u00e0na Andriamanitra, ka tsy ho voahozongozona izy io. Hamonjy azy Andriamanitra, raha vao tonga ny maraina.",
        "6": "Nisavorovoro ireo firenena, ary nihozongozona ny fanjakana. Nampanakoako ny feony izy, ka nitsonika ny tany.",
        "7": "Momba antsika i Jehovah Tompon\u2019ny tafika. Tendrombohitra fandosirantsika ilay Andriamanitr\u2019i Jakoba. Sela.",
        "8": "Avia ianareo hijery ny asan\u2019i Jehovah. Manao zava-mahagaga eto an-tany izy.",
        "9": "Mampitsahatra ady hatrany amin\u2019ny faran\u2019ny tany izy. Tapatapahiny ny tsip\u00ecka, ary potipotehiny ny lefona. Dorany ny kalesin\u2019ady.",
        "10": "\u201cMilefera ianareo, ary aoka ho fantatrareo fa izaho no Andriamanitra. Hisandratra eo amin\u2019ireo firenena aho, Ary hisandratra eran-tany.\u201d",
        "11": "Momba antsika i Jehovah Tompon\u2019ny tafika. Tendrombohitra fandosirantsika ilay Andriamanitr\u2019i Jakoba. Sela."
    },
    "47": {
        "1": "Mitehafa, ry firenena rehetra, Ary manaova horakora-pandresena sy antsoantsom-pifaliana ho an\u2019Andriamanitra.",
        "2": "Fa tokony hatahorana i Jehovah, ilay Avo Indrindra, Ilay Mpanjaka lehibe ambonin\u2019ny tany manontolo.",
        "3": "Hataony manaiky antsika ireo firenena, Ary hataony eo ambany tongotsika ny firenena samy hafa.",
        "4": "Hifidy lova ho antsika izy, Dia ilay lova reharehan\u2019i Jakoba, izay olona tiany. Sela.",
        "5": "Miakatra ao anatin\u2019ny horakora-pifaliana Andriamanitra, Ary arahina feon\u2019anjombona ny fiakaran\u2019i Jehovah.",
        "6": "Manaova hira fiderana ho an\u2019Andriamanitra. Manaova hira fiderana. Manaova hira fiderana ho an\u2019ny Mpanjakantsika. Manaova hira fiderana.",
        "7": "Fa Mpanjakan\u2019ny tany manontolo Andriamanitra. Manaova hira fiderana, ary aoka ianareo hitandrina.",
        "8": "Lasa mpanjaka eo amin\u2019ireo firenena Andriamanitra. Mipetraka eo amin\u2019ny seza fiandrianany masina Andriamanitra.",
        "9": "Mivondrona ny mpitondra vahoaka, Miaraka amin\u2019ny vahoakan\u2019ilay Andriamanitr\u2019i Abrahama. Fa an\u2019Andriamanitra ny ampingan\u2019ny tany. Nisandratra avo dia avo Izy."
    },
    "48": {
        "1": "Lehibe i Jehovah ka tena mendrika hoderaina Ao amin\u2019ny tan\u00e0nan\u2019Andriamanitsika, ao amin\u2019ny tendrombohiny masina.",
        "2": "Kanto sy manerinerina ilay fifalian\u2019ny tany manontolo, Dia ny Tendrombohitra Ziona any amin\u2019ny farany avaratra, Eny, ny tan\u00e0nan\u2019ilay Mpanjaka Be Voninahitra.",
        "3": "Fantatra ho tendrombohitra fandosirana Andriamanitra, ao amin\u2019ireo tilikambo fonenana any Ziona.",
        "4": "Nihaona ireo mpanjaka, araka ny fotoana nifanaovany, Ary nandalo fotsiny izy rehetra.",
        "5": "Izy ireo mihitsy no nahita, ka gaga. Raiki-tahotra izy ireo, ka nikoropaka nandositra.",
        "6": "Tora-kovitra izy ireo tany, Ary nanaintaina toy ny vehivavy mihetsi-jaza efa hiteraka.",
        "7": "Ataonao rendrika ny sambon\u2019i Tarsisy, noho ny rivotra avy any atsinanana.",
        "8": "Araka izay efa rentsika no hitantsika Ao amin\u2019ny tan\u00e0nan\u2019i Jehovah Tompon\u2019ny tafika, dia ny tan\u00e0nan\u2019Andriamanitsika. Andriamanitra mihitsy no hampiorina mafy azy mandritra ny fotoana tsy voafetra. Sela.",
        "9": "Andriamanitra \u00f4, misaintsaina ny hatsaram-panahinao feno fitiavana izahay, Ao amin\u2019ny tempolinao.",
        "10": "Ny anaranao sy ny fiderana anao, Andriamanitra \u00f4, Tonga hatrany amin\u2019ny faran\u2019ny tany. Feno fahamarinana ny tananao ankavanana.",
        "11": "Aoka hifaly ny Tendrombohitra Ziona. Aoka hiravoravo ireo tan\u00e0na miankina amin\u2019i Joda, noho ny didim-pitsaranao.",
        "12": "Mandehana ianareo mihodidina an\u2019i Ziona, Ka isao ny tilikambony.",
        "13": "Diniho tsara ny tovon-tany * miaro azy. Ary jereo tsara ny tilikambo fonenana eo aminy, Mba hotantarainareo amin\u2019ny taranaka ho avy.",
        "14": "Fa io Andriamanitra io no Andriamanitsika mandritra ny fotoana tsy voafetra, eny, mandrakizay. Izy no hitari-dalana antsika mandra-pahafatintsika."
    },
    "49": {
        "1": "Henoy izao, ry firenena rehetra! Aoka ianareo hanongilan-tsofina, ry mponina rehetra eto amin\u2019ity tontolo ity,",
        "2": "Dia ianareo taranak\u2019olombelona sy ianareo zanak\u2019olombelona, Na ny manankarena na ny mahantra.",
        "3": "Hilaza tenim-pahendrena ny vavako. Ary hevi-dalina * no hosaintsainiko ato am-poko.",
        "4": "Hanongilan-tsofina hihaino oha-teny aho, Ary ao anatin\u2019ny feon\u2019ny harpa no hanazavako ny ankamantatro.",
        "5": "Nahoana aho no hatahotra amin\u2019ny andro fahoriana, Raha manodidina ahy ny fahadisoan\u2019ireo mpamingana ahy?",
        "6": "Mitoky amin\u2019ny fananany izy ireo, Ary mirehareha amin\u2019ny harem-beny,",
        "7": "Nefa tsy misy amin\u2019izy ireo mahavita manavotra ny rahalahiny, Na manome an\u2019Andriamanitra ny vidim-panavotana ho azy,",
        "8": "\u2014Fa lafo loatra ny vidiny hanavotana ny ain\u2019izy ireo, Ka tsy ho voaloa mandritra ny fotoana tsy voafetra\u2014",
        "9": "Mba ho velona mandrakizay izy ka tsy ho lasa any amin\u2019ny lavaka.",
        "10": "Hitany mantsy fa maty koa na ny hendry aza, Ary samy maty daholo na ny adala na ny tsy misaina, Ka hamela ny fananany ho an\u2019olon-kafa.",
        "11": "Ny fanirian\u2019ny fony dia ny haharetan\u2019ny tranony mandritra ny fotoana tsy voafetra, Sy ny haharetan\u2019ny tranolainy hatramin\u2019ny taranaka fara mandimby. Nampitondrainy ny anarany mihitsy ireo taniny.",
        "12": "Tsy maharitra anefa ny fiainan\u2019olombelona, na dia manana voninahitra aza. Mitovy amin\u2019ny biby efa naripaka izy.",
        "13": "Izany no mitranga amin\u2019ny adala, Sy amin\u2019ny mpanara-dia azy, izay finaritra amin\u2019ny teny feno fireharehana aloaky ny vavany. Sela.",
        "14": "Toy ny ondry ihany izy ireo ka natao ho an\u2019ny Fasana. * Ny fahafatesana no ho mpiandry azy. Ny olo-mahitsy no hifehy azy rehefa maraina, Ary ho levona ny bika aman\u2019endriny. Fasana, fa tsy fonenana manerinerina, no ho an\u2019ny tsirairay aminy.",
        "15": "Fa Andriamanitra kosa hanavotra ahy * tsy ho voagejan\u2019ny Fasana, * Satria handray ahy Izy. Sela.",
        "16": "Aza matahotra raha misy olona lasa mpanankarena, Ka mitombo ny voninahitry ny tranony,",
        "17": "Fa tsy hahatondra na inona na inona izy rehefa maty, Sady tsy hidina hanaraka azy ny voninahiny.",
        "18": "Fa nidera tena foana izy nandritra ny androm-piainany. \u2014Ary hidera anao ny olona, satria mahomby ianao eo amin\u2019ny fiainanao.\u2014",
        "19": "Hatreo amin\u2019izay niafaran\u2019ny mpiara-belona tamin\u2019ny razany ihany no hiafarany. Tsy hahita ny mazava intsony ireny.",
        "20": "Ny olombelona izay tsy manan-tsaina, na dia manana voninahitra aza, Dia mitovy amin\u2019ny biby efa naripaka."
    },
    "50": {
        "1": "Ilay Mahery, eny, ilay Andriamanitra, dia i Jehovah no miteny. Miantso ny tany izy, Hatrany amin\u2019ny fiposahan\u2019ny masoandro ka hatrany amin\u2019ny filentehany.",
        "2": "Avy ao Ziona, eny, avy ao amin\u2019ilay tonga lafatra amin\u2019ny hatsaran-tarehy, no amirapiratan\u2019Andriamanitra.",
        "3": "Ho avy ilay Andriamanitsika, ary tsy hangina fotsiny izy. Misy afo mandevona eo alohany, Ary tafio-drivotra mahery dia mahery no manodidina azy.",
        "4": "Miantso ny lanitra ambony sy ny tany izy, Mba hampiharany didim-pitsarana amin\u2019ny vahoakany, ka manao hoe:",
        "5": "\u201cVorio eto anatrehako ny olona tsy mivadika amiko, Dia ireo nanao fifanekena tamiko tamin\u2019ny alalan\u2019ny sorona.\u201d",
        "6": "Manambara ny fahamarinan\u2019Andriamanitra ny lanitra, Fa Andriamanitra no Mpitsara. Sela.",
        "7": "\u201cMihainoa, ry oloko, fa hiteny aho. Ry Israely \u00f4, hijoro ho vavolombelona hiampanga anao aho. Izaho no Andriamanitra, izay Andriamanitrao.",
        "8": "Tsy noho ny sorona nataonao no ananarako anao, Na noho ny fanatitra dorana natolotrao, izay eto anatrehako mandrakariva.",
        "9": "Tsy haka ombilahy any an-tranonao aho, Na osilahy ao am-balanao.",
        "10": "Fa ahy ny bibidia rehetra any an\u2019ala, Sy ny biby eny amin\u2019ireo tendrombohitra arivo.",
        "11": "Fantatro tsara ny vorona rehetra eny an-tendrombohitra, Ary ahy koa ny biby maro be eny an-tsaha.",
        "12": "Raha noana aho, dia tsy hiteny aminao, Satria ahy ny tany lonaka sy izay rehetra vokariny.",
        "13": "Mila mihinana ny nofon\u2019ny ombilahy matanjaka angaha aho, Sa mila misotro ny ran\u2019osilahy?",
        "14": "Fisaorana no atolory ho sorona ho an\u2019Andriamanitra, Ary efao amin\u2019ny Avo Indrindra ny voadinao.",
        "15": "Antsoy aho amin\u2019ny andro fahoriana, Dia hamonjy anao aho, ka hanome voninahitra ahy ianao.\u201d",
        "16": "Fa hoy kosa Andriamanitra amin\u2019ny ratsy fanahy: \u201cIza no nanome anao zo hitanisa ny fitsipiko, Sy hilaza ny fifanekena nataoko?",
        "17": "Ianao anefa mankahala anatra, Ary tsy ahoanao mihitsy ny teniko.",
        "18": "Isaky ny nahita mpangalatra ianao, dia finaritra tamin\u2019ny nataony, Ary ny mpanitsakitsa-bady no nifaneraseranao.",
        "19": "Avelanao hanaram-po hilaza zava-dratsy ny vavanao, Ary tsy mitsahatra miteny fitaka ny lelanao.",
        "20": "Mipetraka manaratsy ny rahalahinao ianao, Ary miresaka ny fahadisoan\u2019ny zanaky ny reninao.",
        "21": "Izany rehetra izany no nataonao, nefa nangina ihany aho. Nihevitra ianao fa hanjary hitovy aminao tokoa aho. Hananatra anao aho, ary handahatra izany rehetra izany eo imasonao.",
        "22": "Aoka ho azonareo tsara izany, ry mpanadino an\u2019Andriamanitra, Sao hamiravira anareo aho, nefa tsy hisy hamonjy anareo.",
        "23": "Izay manolotra fisaorana ho sorona no manome voninahitra ahy. Ary izay tapa-kevitra ny tsy hiala amin\u2019ny lalana tokony hizorany, Dia hataoko izay hahazoany famonjena avy amin\u2019Andriamanitra.\u201d"
    },
    "51": {
        "1": "Iantrao aho Andriamanitra \u00f4, araka ny hatsaram-panahinao feno fitiavana. Koseho ny fahadisoako, araka ny haben\u2019ny famindram-ponao.",
        "2": "Sasao tanteraka aho ho afaka amin\u2019ny fahadisoako, Ary diovy aho ho afaka amin\u2019ny fahotako.",
        "3": "Fantatro ny heloka vitako, Ary eo anatrehako mandrakariva ny fahotako.",
        "4": "Taminao dia taminao irery ihany no nanotako, Ary izay ratsy teo imasonao no nataoko, Mba ho hita fa marina ianao rehefa miteny, Ary tsy misy tsiny ianao rehefa mitsara.",
        "5": "Efa nanam-pahadisoana aho rehefa nateraky ny reniko tao anatin\u2019ny fanaintainana. Ary efa mpanota aho raha vao niforona tao an-kibon-dreniko.",
        "6": "Mahafinaritra anao ny fahamarinana vokatry ny fo. Fahendrena no ampahafantaro ahy ato am-poko.",
        "7": "Hanadio ahy amin\u2019ny hysopa * anie ianao, mba ho afaka ny fahotako ka hadio aho! Hosasanao anie aho, mba ho fotsy mangatsakatsaka! *",
        "8": "Enga anie ianao ka hanao izay hahitako fifaliana sy firavoravoana! Mba ho faly ny taolako izay nopotipotehinao.",
        "9": "Afeno tsy hahita ny fahotako ny tavanao, Ary vonoy daholo ny fahadisoako rehetra.",
        "10": "Amorony fo madio aho, Andriamanitra \u00f4, Ary omeo toe-tsaina vaovao tsy miovaova.",
        "11": "Aza manary ahy tsy ho eo anatrehanao. Ary aza esorina amiko ny fanahinao masina.",
        "12": "Ampodio amiko indray ny fifaliana avy amin\u2019ny famonjenao, Ary ampio aho hanam-paniriana hankat\u00f2 anao.",
        "13": "Hampianariko ny lalanao ny mpandika lal\u00e0na, Mba hiverina aminao ny mpanota.",
        "14": "Afaho amin\u2019ny trosan-dra aho, ry Andriamanitra \u00f4, eny, ry Andriamanitra mpamonjy ahy, Mba hiresahako amim-pifaliana ny fahamarinanao.",
        "15": "Hanokatra an\u2019ireto molotro ireto anie ianao, Jehovah \u00f4, Mba hideran\u2019ny vavako anao!",
        "16": "Tsy sorona no ankasitrahanao, fa raha izany dia ho efa nanao ihany aho. Ary tsy fanatitra dorana no sitrakao.",
        "17": "Ny alahelo mafy vokatry ny nenina no sorona sitrak\u2019Andriamanitra. Tsy hataonao tsinontsinona ny fo torotoro sy kivy, Andriamanitra \u00f4!",
        "18": "Aoka ianao hanao soa amin\u2019i Ziona, araka izay sitrakao. Hanorina ny mandan\u2019i Jerosalema anie ianao!",
        "19": "Amin\u2019izay ianao dia ho finaritra amin\u2019ny sorona atolotra amim-pahamarinana, Sy ny fanatitra dorana ary ny fanatitra manontolo. Amin\u2019izay koa dia hisy ombilahy hatolotra eo amin\u2019ny alitaranao."
    },
    "52": {
        "1": "Nahoana ianao no mirehareha amin\u2019ny zava-dratsy, ry ilay mahery \u00f4? Mitohy isan\u2019andro ny hatsaram-panahy feno fitiavana asehon\u2019Andriamanitra.",
        "2": "Ny hanisy ratsy no kendren\u2019ny lelanao, izay maranitra toy ny hareza, Sady mamitaka.",
        "3": "Ny ratsy no tianao noho ny tsara, Ary ny mandainga noho ny milaza ny marina. Sela.",
        "4": "Tianao daholo izay teny mitondra loza, Ry lela mpamitaka \u00f4!",
        "5": "Horinganin\u2019Andriamanitra mandrakizay ianao. Handavo anao izy, ary hisintona anao avy ao an-tranolainao. Hanongotra anao hiala amin\u2019ny tanin\u2019ny velona tokoa izy. Sela.",
        "6": "Hahita izany ny olo-marina, ka hatahotra Sy hihomehy azy.",
        "7": "Tsy manao an\u2019Andriamanitra ho fiarovana mafy ho azy izany lehilahy tomady izany, Fa ny harem-beny no itokisany. Mitondra loza izy, ary izany no ataony fialokalofana.",
        "8": "Fa izaho kosa ho toy ny oliva midoroboka ao an-tranon\u2019Andriamanitra. Ny hatsaram-panahin\u2019Andriamanitra no itokisako mandritra ny fotoana tsy voafetra, eny, mandrakizay.",
        "9": "Hidera anao mandritra ny fotoana tsy voafetra aho, noho izay nataonao. Ary hanantena ny anaranao eo anatrehan\u2019ireo tsy mivadika aminao aho, satria tsara izany."
    },
    "53": {
        "1": "Ny adala miteny anakampo hoe: \u201cTsy misy izany Jehovah izany.\u201d Manao ratsy izy ireo, ary manao zava-maharikoriko tsy araka ny marina. Tsy misy manao ny tsara.",
        "2": "Andriamanitra anefa mitazana avy any an-danitra, eny, mitazana ny zanak\u2019olombelona izy, Mba hahitana raha misy olona manan-tsaina ka mitady an\u2019i Jehovah.",
        "3": "Mania izy rehetra, ka ratsy toetra daholo. Tsy misy manao ny tsara, Na iray akory aza.",
        "4": "Tsy mba misy manam-pahalalana ve ny mpanao ratsy, No dia mihinana ny oloko toy ny fihinan-kanina? Tsy mba miantso an\u2019i Jehovah izy ireo.",
        "5": "Raiki-tahotra mafy izy ireo tamin\u2019izay, Nefa tsy nisy tokony hatahorana. Fa haparitak\u2019Andriamanitra mihitsy ny taolan\u2019izay mitoby hamely anao. Hampitsanga-menatra an\u2019ireny tokoa ianao, fa efa nolavin\u2019i Jehovah ireny.",
        "6": "Hivoaka avy ao Ziona anie ny famonjena lehibe ho an\u2019ny Israely! Rehefa ampodin\u2019i Jehovah ireo olony babo, Dia aoka hifaly i Jakoba, ary hiravoravo i Israely."
    },
    "54": {
        "1": "Andriamanitra \u00f4, ny anaranao no aoka hamonjy ahy. Hiady ho ahy eo amin\u2019ny fitsarana anie ianao, ka hampiasa ny herinao!",
        "2": "Andriamanitra \u00f4, henoy ny vavaka ataoko, Ary aoka ianao hanongilan-tsofina hihaino ny tenin\u2019ny vavako.",
        "3": "Fa misy olon-tsy fantatra mitsangana hamely ahy, Ary misy mpanjakazaka mifofo ny aiko. Tsy mba ataon\u2019izy ireo eo anatrehany Andriamanitra. Sela.",
        "4": "Andriamanitra no mpanampy ahy. Momba an\u2019izay manohana ahy i Jehovah.",
        "5": "Hamaly ny ratsy nataon\u2019ny fahavaloko izy. Ataovy mangina ireny noho ny fahamarinanao.",
        "6": "An-tsitrapo no hanaovako sorona ho anao. Hidera ny anaranao aho, Jehovah \u00f4, fa tsara izany.",
        "7": "Fa nanafaka ahy tamin\u2019ny fahoriana rehetra izy, Ary faly ny masoko nijery izay nanjo ny fahavaloko."
    },
    "55": {
        "1": "Henoy ny vavaka ataoko, Andriamanitra \u00f4, Ary aza miafina ianao rehefa mitalaho famindram-po aho.",
        "2": "Mba henoy aho, ka valio. Tsy milamin-tsaina aho noho ny tebiteby ato anatiko, Ary tsy haiko afenina ny adin-tsaiko,",
        "3": "Noho izay lazain\u2019ny fahavalo sy ny fampahorian\u2019ny ratsy fanahy. Ataon\u2019izy ireo tototry ny loza aho, Ary mitana lolompo amiko izy sady tezitra.",
        "4": "Mijaly mafy ny foko ato anatiko, Ary mahazo ahy ny tahotra ny fahafatesana.",
        "5": "Raiki-tahotra sy tora-kovitra aho, Ary mipararetra mafy.",
        "6": "Dia miteny foana aho hoe: \u201cRaha mba manana elatra tahaka ny voromailala mantsy aho, Dia hanidina, ka honina any an-toeran-kafa.",
        "7": "Handositra lavitra aho, Ka hitoetra any an-tany efitra. Sela.",
        "8": "Ary hamonjy fialofana haingana aho, Mba tsy ho azon\u2019ny tafio-drivotra sy ny oram-baratra.\u201d",
        "9": "Ataovy misafotofoto sy mizarazara ny fiteniny, Jehovah \u00f4, Fa herisetra sy ady no hitako ao an-tan\u00e0na.",
        "10": "Na andro na alina dia manodidina ny tan\u00e0na izy ireo, ka mandeha eny ambony manda. Faharatsiana sy fahoriana no hita ao.",
        "11": "Misy loza koa ao. Ary tsy foana mihitsy ny fampahoriana sy ny fitaka, eo amin\u2019ny tany malalaky ny tan\u00e0na.",
        "12": "Tsy fahavalo no nanao tsinontsinona ahy, Fa raha izany, dia ho zakako ihany. Ary tsy olona nankahala mafy ahy no nirehareha hanohitra ahy, Fa raha izany, dia ho niafina azy aho.",
        "13": "Fa ianao no nanao izany, dia ianao izay olombelona mety maty ihany sady olo-manan-kaja toa ahy, Ary nifandray akaiky tamiko sady fantatro tsara,",
        "14": "Satria mpinamana be isika, Ary niara-dia tamin\u2019ny maro ho any an-tranon\u2019Andriamanitra.",
        "15": "Ho ringana anie ireny! Aoka hidina velona ao amin\u2019ny Fasana * ireny, Fa zava-dratsy no ao am-pony any amin\u2019izay toerana onenany.",
        "16": "Fa izaho kosa, dia hiantso an\u2019Andriamanitra. I Jehovah no hamonjy ahy.",
        "17": "Na hariva na maraina na antoandro, dia tsy haiko afenina ny tebitebiko ary mitaraindraina aho, Ka mandre ny feoko Izy.",
        "18": "Hanavotra ahy amin\u2019ireo miady amiko izy ka hahatonga ahy tsy hanana ahiahy, Fa maro be no miady amiko.",
        "19": "Ary handre Andriamanitra, ka hamaly an\u2019ireny, Eny, ilay Andriamanitra, izay mipetraka eo amin\u2019ny seza fiandrianana toy ny hatramin\u2019izay Sela. Ka hamaly an\u2019ireo tsy mety miova Sy tsy matahotra an\u2019Andriamanitra.",
        "20": "Efa naninjitra ny tanany hamely an\u2019ireo tsara fihavanana taminy izy, Ary tsy nanaja ny fifanekena nataony.",
        "21": "Malefaka noho ny dibera ny tenin\u2019ny molony, Nefa ny fony vonon-kiady. Eny, malefaka noho ny menaka ny teniny, Nefa toy ny sabatra efa notsoahana tao anaty tranony.",
        "22": "Apetraho amin\u2019i Jehovah izay manavesatra anao, Fa izy no hanohana anao. Tsy havelany hangozohozo mihitsy ny olo-marina.",
        "23": "Fa ianao Andriamanitra \u00f4, no hampidina ny ratsy fanahy any amin\u2019ny lavaka lalina dia lalina. Tsy hahatratra ny antsasaky ny androny ny mpandatsa-dra sy ny mpamitaka. Fa izaho kosa hitoky aminao."
    },
    "56": {
        "1": "Iantrao aho, Andriamanitra \u00f4, fa mitady handrapaka ahy ny olombelona mety maty. Miady amiko foana izy, ary mampahory ahy tsy misy farany.",
        "2": "Mitady handrapaka ahy foana ny fahavaloko, Ary maro no mirehareha miady amiko.",
        "3": "Rehefa matahotra aho, dia mitoky aminao.",
        "4": "Tafaray amin\u2019Andriamanitra aho, ka hidera ny teniny. Andriamanitra no itokisako, ka tsy hatahotra aho. Inona moa no azon\u2019ny olona atao amiko?",
        "5": "Misompatra an\u2019izay ataoko foana izy ireo, Ary tsy mieritreritra afa-tsy ny hanisy ratsy ahy.",
        "6": "Manafika izy ireo, dia miafina, Ary arahiny maso foana izay alehako, Ka mifofo ny aiko izy ireo.",
        "7": "Aoka holavinao izy ireo, noho ny sain-dratsiny. Aoka ianao handripaka amin-katezerana an\u2019ireo olona ireo, Andriamanitra \u00f4!",
        "8": "Noraisinao an-tsoratra izay nanjo ahy nandritra ny fandosirako. Ataovy ao anaty sininao * ny ranomasoko. Tsy voasoratra ao anaty bokinao ve ireny?",
        "9": "Koa hiverin-dalana ny fahavaloko, amin\u2019ny andro iantsoako anao. Fantatro tsara fa momba ahy Andriamanitra.",
        "10": "Tafaray amin\u2019Andriamanitra aho, ka hidera ny teniny. Tafaray amin\u2019i Jehovah aho, ka hidera ny teniny.",
        "11": "Andriamanitra no itokisako, ka tsy hatahotra aho. Inona moa no azon\u2019ny olombelona atao amiko?",
        "12": "Mbola misy voady tsy maintsy hefaiko aminao Andriamanitra \u00f4! Hanolotra fisaorana ho anao aho.",
        "13": "Fa novonjenao tsy ho faty aho. Tsy ianao ve no niaro ny tongotro tsy ho tafintohina? Mba handehanako eo anatrehan\u2019Andriamanitra, amin\u2019ny fahazavan\u2019ny velona."
    },
    "57": {
        "1": "Iantrao aho Andriamanitra \u00f4! Iantrao aho, Fa ianao no ialofako, Ary mialoka ao ambany elatrao aho mandra-pahalasan\u2019ny loza.",
        "2": "Miantso an\u2019Andriamanitra Avo Indrindra aho, dia ilay tena Andriamanitra, izay mampitsahatra izany noho ny amiko.",
        "3": "Hanampy ahy avy any an-danitra izy ka hamonjy ahy. Hataony misahotaka tokoa izay mitady handrapaka ahy. Sela. Haniraka ny hatsaram-panahiny feno fitiavana sy ny fahamarinany Andriamanitra.",
        "4": "Eo anivon\u2019ny liona aho, Ary voatery mandry eo anivon\u2019ny mpandrapaka olona, eny, eo anivon\u2019ny zanak\u2019olombelona, Izay manana nify toy ny lefona sy toy ny zana-tsip\u00ecka, Ary toy ny sabatra maranitra ny lelany.",
        "5": "Misandrata any ambonin\u2019ny lanitra, Andriamanitra \u00f4! Aoka ho ambonin\u2019ny tany manontolo ny voninahitrao.",
        "6": "Nanomana harato hamandrihana ahy ireny, Ka nitanondrika aho. Nihady lavaka hamandrihana ahy ireny, Nefa izy ihany no latsaka tao. Sela.",
        "7": "Tsy miovaova ny foko, Andriamanitra \u00f4! Tsy miovaova ny foko. Hihira sy hanandra-peo hidera anao aho.",
        "8": "Mifohaza, ry voninahitro \u00f4! Mifohaza, ry lokanga \u00f4! Ianao koa, ry harpa \u00f4! Hofohaziko ny maraina mangiran-dratsy.",
        "9": "Hidera anao eo amin\u2019ireo firenena aho, Jehovah \u00f4, Ary hihira fiderana ho anao eo amin\u2019ny firenena samy hafa.",
        "10": "Fa lehibe ny hatsaram-panahinao feno fitiavana ka mipaka hatreny amin\u2019ny lanitra, Ary ny fahamarinanao hatreny amin\u2019ny rahona.",
        "11": "Misandrata any ambonin\u2019ny lanitra, Andriamanitra \u00f4! Aoka ho ambonin\u2019ny tany manontolo ny voninahitrao."
    },
    "58": {
        "1": "Ahoana moa no hiresahanareo fahamarinana nefa ianareo mangina fotsiny? Afaka mitsara araka ny hitsiny ve ianareo, ry zanak\u2019olombelona?",
        "2": "Tsia, fa minia manao ny tsy marina ianareo. Mitady lalana hanaovana herisetra koa ianareo.",
        "3": "Efa hatrany am-bohoka ny ratsy fanahy no niala tamin\u2019ny lala-mahitsy, Ary efa hatrany an-kibo izy ireo no nania. Mpandainga koa izy ireo.",
        "4": "Ny poizina avy aminy dia toy ny poizin\u2019ny bibilava, Ary marenina tahaka ny k\u00f4br\u00e0 manampin-tsofina izy,",
        "5": "Dia ny k\u00f4br\u00e0 izay tsy hihaino ny feon\u2019ny mpibaiko azy, Na dia eo aza ny fandraikiraikena ataon\u2019ny mpilalao ody mahay.",
        "6": "Andriamanitra \u00f4, tapatapaho ho afaka ao am-bavany ny nifiny! Jehovah \u00f4, torotoroy ny valanoranon\u2019ny liona tanora matanjaka!",
        "7": "Ho levona toy ny zavatra alefa ao anaty rano mikoriana anie ireny! Aoka izy hamatotra ny tadin-tsip\u00eckany, dia hidaraboka ireny.",
        "8": "Toy ny sifotra mihalevona izy. Tsy hahita masoandro izy ireo, toy ny zaza afaka tao an-kibon-dreniny.",
        "9": "Mbola tsy mafana akory ny vilaninareo eo ambonin\u2019ny afon-tsilo, Dia efa lasan\u2019Andriamanitra ny tsilo mbola maitso sy ny efa mirehitra, ka toy ny nopaohin\u2019ny tafio-drivotra.",
        "10": "Hifaly ny olo-marina rehefa mahita ny fampiharana valifaty. Handroboka ny tongony ao amin\u2019ny ran\u2019ny ratsy fanahy izy.",
        "11": "Dia hilaza ny olona hoe: \u201cMisy valisoa tokoa ho an\u2019ny olo-marina. Ary misy Andriamanitra mitsara tokoa et\u1ef3 an-tany.\u201d"
    },
    "59": {
        "1": "Afaho tsy ho azon\u2019ny fahavaloko aho, ry Andriamanitro \u00f4! Hiaro ahy amin\u2019ireo mitsangana hanohitra ahy anie ianao!",
        "2": "Afaho tsy ho azon\u2019ny mpanao ratsy aho, Ary vonjeo tsy ho azon\u2019ny mpandatsa-dra.",
        "3": "Fa miafina hamely ahy ireny satria mifofo ny aiko. Manafika ahy ny mahery, Nefa tsy nisy fikomiana na fahotana vitako akory, Jehovah \u00f4!",
        "4": "Tsy nisy fahadisoako, nefa mihazakazaka sy mivonona hamely ahy ireny. Mifohaza rehefa miantso aho, ka mba jereo.",
        "5": "Ianao, ry Jehovah Andriamanitry ny tafika \u00f4, no Andriamanitry ny Israely. Mifohaza handinika ny firenena rehetra. Aza iantrana ny mpamadika tia manao an-kasomparana. Sela.",
        "6": "Miverina foana izy ireo rehefa harivariva. Mivov\u00f2 hoatran\u2019ny alika izy ireo ary mandeha manodidina ny tan\u00e0na.",
        "7": "Miboiboika teny fanevatevana ny vavany, Ary sabatra no eo amin\u2019ny molony. Fa iza moa no handre?",
        "8": "Ianao kosa anefa hihomehy an\u2019ireny Jehovah \u00f4! Haneso ny firenena rehetra ianao.",
        "9": "Ry Heriko \u00f4, ianao no handrandraiko, Fa Andriamanitra no tendrombohitra fandosirako.",
        "10": "Hitsena ahy ilay Andriamanitra naneho hatsaram-panahy tamiko. Hataon\u2019Andriamanitra hitako izay manjo ny fahavaloko, ary ho faly aho mijery izany.",
        "11": "Aza aringana ireny, sao hanadino izany ny oloko. Ampiasao ny herinao ka ataovy mirenireny Sy lavo ireny, ry Jehovah ampinganay \u00f4,",
        "12": "Noho ny fahotan\u2019ny vavany, eny, noho ny tenin\u2019ny molony. Ary aoka ireny ho voafandriky ny fireharehany, Noho ny ozona sy fitaka averimberiny.",
        "13": "Aringano amin-katezerana ireny, Eny, aringano tsy hisy intsony. Ary aoka ho fantany fa Andriamanitra no manjaka eo amin\u2019i Jakoba ka hatrany amin\u2019ny faran\u2019ny tany. Sela.",
        "14": "Aoka hiverina ireny rehefa harivariva. Aoka ireny hivov\u00f2 hoatran\u2019ny alika, ary handeha manodidina ny tan\u00e0na.",
        "15": "Aoka ireny hirenireny hitady hanina. Aoka ireny tsy ho voky sy tsy hahita toerana hatoriana.",
        "16": "Fa izaho kosa hihira ny herinao. Ary amin\u2019ny maraina, dia hilaza amim-pifaliana ny hatsaram-panahinao feno fitiavana aho. Fa tendrombohitra fandosirako ianao, Ary toerana fialofako amin\u2019ny andro fahoriako.",
        "17": "Ry Heriko \u00f4, ho anao no hanaovako hira fiderana, Fa tendrombohitra fandosirako Andriamanitra, dia ilay Andriamanitra naneho hatsaram-panahy tamiko."
    },
    "60": {
        "1": "Efa nanary anay ianao Andriamanitra \u00f4, ary efa nanafika anay ka nampiparitaka ny tafikay. Tezitra ianao, nefa mba ataovy mahazo sitraka aminao indray izahay.",
        "2": "Nampihovotrovotra ny tany ianao, ka nampitresaka azy. Amboary izay triatra aminy, fa nihozongozona izy.",
        "3": "Nataonao nahita fahoriana ny vahoakanao. Nampisotroinao divay izahay, ka nivembena.",
        "4": "Omenao famantarana ireo matahotra anao, Ka mandositra miankavia miankavanana, mba tsy ho voan\u2019ny zana-tsip\u00ecka. Sela.",
        "5": "Mba hanavotana an\u2019ireo tianao, Dia vonjeo amin\u2019ny tananao ankavanana izahay ka valio.",
        "6": "Andriamanitra mihitsy no efa niteny, noho ny fahamasinany, hoe: \u201cHifaly aho, ary homeko ho anjaran\u2019ny oloko i Sekema. Horefesiko koa ny lemaka ivan\u2019i Sokota.",
        "7": "Ahy i Gileada, ary ahy koa i Manase, Ary i Efraima kosa fiarovana mafy ho an\u2019ilay lehibe notendreko. I Joda no ataoko tehim-pahefana.",
        "8": "I Moaba no koveta isasako. I Edoma no hanipazako ny kapako. Ary hanao horakora-pandresena ho fanakorana an\u2019i Filistia aho.\u201d",
        "9": "Iza no hitondra ahy any amin\u2019ilay tan\u00e0na natao fahirano? Iza no hitarika ahy hatrany Edoma?",
        "10": "Tsy ianao ve no efa nanary anay, Andriamanitra \u00f4, Sady tsy niaraka tamin\u2019ny tafikay, na dia Andriamanitray aza?",
        "11": "Ampio izahay mba ho afaka amin\u2019ny fahorianay, Fa zava-poana ny famonjena avy amin\u2019ny olombelona.",
        "12": "Andriamanitra no hahazoanay hery, Ary izy mihitsy no hanosihosy ny fahavalonay."
    },
    "61": {
        "1": "Henoy ny fitalahoako, Andriamanitra \u00f4! Mba henoy ny vavaka ataoko.",
        "2": "Avy any amin\u2019ny faran\u2019ny tany no hiantsoako anao, raha reraka ny foko. Hitondra ahy ho eny amin\u2019ny harambato avo be anie ianao!",
        "3": "Fa ianao no fialofako, Sy tilikambo mafy ho ahy, eo anoloan\u2019ny fahavaloko.",
        "4": "Hivahiny ao an-tranolainao mandritra ny fotoana tsy voafetra aho. Hialoka sy hiafina ao ambany elatrao aho. Sela.",
        "5": "Fa ianao efa nihaino ny voadiko, Andriamanitra \u00f4! Efa nomenao ahy ny fananan\u2019ireo matahotra ny anaranao.",
        "6": "Homenao tombon\u2019andro iainana ny mpanjaka, Ary hahatratra ny taranaka fara mandimby ny taona hiainany.",
        "7": "Hitoetra eo anatrehan\u2019Andriamanitra mandritra ny fotoana tsy voafetra izy. Tendreo hiaro azy ny hatsaram-panahy feno fitiavana sy ny fahamarinana.",
        "8": "Koa hihira fiderana ho an\u2019ny anaranao mandrakizay aho, Mba hanefako isan\u2019andro ny voadiko."
    },
    "62": {
        "1": "Andriamanitra no andrasako amim-panginana. Fa avy aminy ny famonjena ahy.",
        "2": "Izy tokoa no vatolampiko sy mpamonjy ahy, eny, tendrombohitra fandosirako, Ka tsy hangozohozo loatra aho.",
        "3": "Mandra-pahoviana ianareo no hikoropaka hamely ny olona tianareo hovonoina? Ianareo rehetra dia toy ny manda mitongilana, eny, manda vato efa hirodana.",
        "4": "Manoro hevitra izy ireny nefa ny hahavery haja ny olona no kendreny, Mahafinaritra azy ny lainga. Am-bava izy mirary soa, nefa ao am-pony izy manozona. Sela.",
        "5": "Hiandry an\u2019Andriamanitra amim-panginana tokoa aho, Satria izy no antenaiko.",
        "6": "Izy tokoa no vatolampiko sy mpamonjy ahy, eny, tendrombohitra fandosirako, Ka tsy hangozohozo aho.",
        "7": "Avy amin\u2019Andriamanitra ny famonjena ahy sy ny voninahitro. Vatolampy mafy sy fialofana ho ahy Andriamanitra.",
        "8": "Matokia azy foana, rey olona! Aoka ianareo hamboraka aminy ny ao am-ponareo. Fialofantsika Andriamanitra. Sela.",
        "9": "Toy ny fofonaina ihany ny zanak\u2019olombelona, Tsy azo ianteherana ny taranak\u2019olombelona. Mbola maivana noho ny fofonaina izy rehetra, raha atao eo ambony mizana.",
        "10": "Aza miantehitra amin\u2019ny fanambakana, Ary aza matoky ny fandrobana, fa zava-poana izany. Na mitombo aza ny fanananareo, dia aza manankim-po amin\u2019izany.",
        "11": "Indray mandeha no nitenenan\u2019Andriamanitra, ary indroa no nandrenesako hoe: An\u2019Andriamanitra ny hery.",
        "12": "Anao koa ny hatsaram-panahy feno fitiavana, Jehovah \u00f4, Fa ianao no mamaly ny tsirairay araka ny asany."
    },
    "63": {
        "1": "Andriamanitra \u00f4, ianao no Andriamanitro, ary mitady anao foana aho. Mangetaheta anao aho. Maniry fatratra anao ny tenako Eto amin\u2019ity tany maina sy karakaina tsy misy rano ity.",
        "2": "Izany no tsapako rehefa nijery anao tao amin\u2019ny toerana masina aho, Ka nahita ny herinao sy ny voninahitrao.",
        "3": "Tsara noho ny aina ny hatsaram-panahinao feno fitiavana, Ka hidera anao ny molotro.",
        "4": "Koa hisaotra anao aho, mandritra ny androm-piainako. Amin\u2019ny anaranao no hanandratako ny tanako.",
        "5": "Afa-po amin\u2019ny tsara indrindra aho, eny, afa-po amin\u2019ny matavy, Ary molotra feno fihobiana no ideran\u2019ny vavako anao.",
        "6": "Rehefa mahatsiaro anao eo am-pandriako aho, Mandritra ireo fotoam-piambenana amin\u2019ny alina, dia misaintsaina momba anao.",
        "7": "Fa nanampy ahy ianao, Ka mihoby eo amin\u2019ny aloky ny elatrao aho.",
        "8": "Mitoetra ho akaiky anao foana aho. Mihazona mafy ahy ny tananao ankavanana.",
        "9": "Izay mifofo ny aiko mba hamonoana ahy, Dia ho lasa any amin\u2019ny lalina indrindra amin\u2019ny tany.",
        "10": "Hatolotra ho amin\u2019ny sabatra ireny, Ary ho anjara sakafon\u2019ny amboadia.",
        "11": "Hifaly amin\u2019Andriamanitra ny mpanjaka. Hirehareha izay mianiana amin\u2019ny anarany, Fa ho tampina kosa ny vavan\u2019ny mpandainga."
    },
    "64": {
        "1": "Henoy aho, Andriamanitra \u00f4, fa velom-panahiana. Hiaro ny aiko anie ianao, noho ny zavatra mampahatahotra ataon\u2019ny fahavalo.",
        "2": "Afeno aho mba tsy hisy fiantraikany eo amiko ny resaka mangingina ifanaovan\u2019ny mpanao ratsy, Sy ny tabataban\u2019ny mpisompatra.",
        "3": "Mandranitra ny lelany toy ny sabatra ireny, Ary mikendry amin\u2019ny zana-tsip\u00eckany, dia ny teny mandratra aloaky ny vavany,",
        "4": "Mba hitifirana ny tsy manan-tsiny, avy ao amin\u2019ny takona. Mitifitra azy tampoka ireny, sady tsy mba matahotra.",
        "5": "Mikiry miteny zava-dratsy ireny, Ary milaza ny hanafina fandrika, Ka manao hoe: \u201cIza no hahita an\u2019izany?\u201d",
        "6": "Mikasa foana ny hanao ny tsy marina ireny, Ary mikotrika teti-dratsy efa maty paika. Tsy hay fantarina ny ao anatin\u2019ny tsirairay aminy, eny, ny ao am-pony.",
        "7": "Hotifirin\u2019Andriamanitra tampoka amin\u2019ny zana-tsip\u00ecka anefa ireny, Ka haratra.",
        "8": "Manao izay hahatafintohina ny hafa ireny, Nefa hifotitra aminy ihany ny teniny. Hihivingivin-doha izay rehetra mahita azy,",
        "9": "Ary hatahotra daholo ny olombelona. Hilaza izay nataon\u2019Andriamanitra izy ireo, Ary hahafantatra tsara ny asany.",
        "10": "Hifaly amin\u2019i Jehovah ny olo-marina, ka hialoka aminy tokoa. Ary hirehareha avokoa ny mahitsy fo."
    },
    "65": {
        "1": "Ho anao ny dera sy ny fanginana, ry Andriamanitra any Ziona \u00f4! Ary aminao no hanefana ny voady.",
        "2": "Ry Mpihaino vavaka \u00f4, ianao no hohatonin\u2019ny karazan\u2019olona rehetra.",
        "3": "Tototry ny fahadisoana aho. Ary ny helokay, dia ianao no hamela * azy.",
        "4": "Sambatra izay fidinao sy ampanatoninao, Mba hitoetra eo an-tokotanin\u2019ny tempolinao. Ho afa-po tokoa izahay amin\u2019ny zava-tsoa ao an-tranonao, Dia ao amin\u2019ny tempolinao masina.",
        "5": "Zavatra mampahatahotra sy araka ny marina no avalinao anay, Ry Andriamanitry ny famonjena anay \u00f4, Ry ilay Itokisan\u2019ny olona hatrany amin\u2019ny faran\u2019ny tany sy ireo any an-dranomasina lavitra.",
        "6": "Mampiorina mafy ny tendrombohitra amin\u2019ny heriny izy. Misikina fahatanjahana izy,",
        "7": "Ary mampitony ny feon\u2019ny ranomasina Sy ny fidoboky ny onjany ary ny tabataban\u2019ireo firenena.",
        "8": "Hatahotra an\u2019ireo famantarana omenao ny mponina any amin\u2019ny faritra lavitra indrindra. Entaninao hihoby koa ny masoandro miposaka sy ny masoandro mody.",
        "9": "Mitsinjo ny tany ianao mba hampahavokatra azy. Mampahalonaka azy koa ianao. Mikoriana foana ny renirano avy amin\u2019Andriamanitra. Mampisy vokatra eo aminy ianao, Rehefa mikarakara ny tany toy izany.",
        "10": "Vonton-drano ny vava asany, ary voavakivaky ny baingany. Mandrotsaka oram-be ianao mba hampahalemy ny tany, ary tahinao izay mitsimoka eo aminy.",
        "11": "Nataonao nandravaka ny taona ny hatsaranao, Ary zava-tsoa be dia be no miraraka eny amin\u2019izay andalovanao.",
        "12": "Mitete rano ny kijana any an-tany efitra, Ary misikina fifaliana ny havoana.",
        "13": "Feno ondry aman\u2019osy eny amin\u2019ny kijana, Ary rakotra varimbazaha ny lemaka iva. Manao horakora-pandresena ireny, eny, mihira."
    },
    "66": {
        "1": "Manaova horakora-pandresena ho an\u2019Andriamanitra, ry mponin\u2019ny tany manontolo.",
        "2": "Manaova hira fiderana ho voninahitry ny anarany. Omeo voninahitra sy dera izy.",
        "3": "Milaz\u00e0 amin\u2019Andriamanitra hoe: \u201cMampahatahotra tokoa ny asanao! Lehibe ny herinao, ka hanatona anao amin-tahotra ny fahavalonao.",
        "4": "Hiankohoka eo anatrehanao ny mponin\u2019ny tany manontolo, Ary hihira fiderana ho anao izy ireo, eny, hihira fiderana ho an\u2019ny anaranao.\u201d Sela.",
        "5": "Avia ianareo hijery ny asan\u2019Andriamanitra. Mampahatahotra ny zavatra ataony ho an\u2019ny zanak\u2019olombelona.",
        "6": "Novany ho tany maina ny ranomasina. Nandeha an-tongotra niampita ny renirano izy ireo. Teo dia niravoravo taminy izahay.",
        "7": "Manjaka amin-kery mandritra ny fotoana tsy voafetra izy. Mandinika an\u2019ireo firenena ny masony. Ary aoka tsy hanandra-tena ireo be di-doha. Sela.",
        "8": "Misaora an\u2019Andriamanitray, rey olona! Ary ataovy maredona tsara ny fiderana azy.",
        "9": "Izy no mitsimbina anay * mba ho velona izahay Ary tsy avelany hangozohozo ny tongotray.",
        "10": "Fa nandinika anay ianao, Andriamanitra \u00f4, Ary nanadio anay toy ny fanadio volafotsy amin\u2019ny afo.",
        "11": "Nampidirinao tao anaty fandrika harato izahay, Ary nasianao enta-mavesatra teo amin\u2019ny andilanay.",
        "12": "Navelanao hanitsaka ny lohanay ny olombelona mety maty. Namakivaky afo sy rano izahay, Ary avy eo dia nafahanao mba ho velombelona.",
        "13": "Hankao an-tranonao hitondra fanatitra dorana aho. Hefaiko aminao ny voadiko,",
        "14": "Izay nolazain\u2019ny molotro, Sy naloaky ny vavako tamin\u2019izaho azom-pahoriana mafy.",
        "15": "Biby matavy no hatolotro ho anao ho fanatitra dorana, Miaraka amin\u2019ny setroky ny ondrilahy atao sorona. Hanolotra ombilahy sy osilahy koa aho. Sela.",
        "16": "Avia hihaino ahy ianareo rehetra matahotra an\u2019Andriamanitra, fa hotantaraiko Izay nataony ho ahy.",
        "17": "Izy no nantsoin\u2019ny vavako, Ary nankalaza azy ny lelako.",
        "18": "Raha mankasitraka zava-dratsy aho ato am-poko, Dia tsy hihaino ahy i Jehovah.",
        "19": "Nandre ahy tokoa anefa Andriamanitra. Nihaino ny vavaka nataoko izy.",
        "20": "Hisaorana anie Andriamanitra, izay tsy nanda ny vavaka nataoko, Ary tsy nanaisotra tamiko ny hatsaram-panahiny feno fitiavana!"
    },
    "67": {
        "1": "Ho tsara fanahy amintsika sy hitahy antsika Andriamanitra. Hampamirapiratra ny tavany amintsika izy, Sela.",
        "2": "Mba ho fantatra eto an-tany ny lalanao, Ary ho fantatra eo amin\u2019ny firenena rehetra ny famonjenao.",
        "3": "Hidera anao anie ny firenena, Andriamanitra \u00f4! Hidera anao anie ny firenena rehetra!",
        "4": "Aoka ny firenena samy hafa hifaly sy hihoby, Fa hotsarainao araka ny hitsiny ny vahoaka. Hitari-dalana ny firenena samy hafa eto an-tany ianao. Sela.",
        "5": "Hidera anao anie ny firenena, Andriamanitra \u00f4! Hidera anao anie ny firenena rehetra!",
        "6": "Hahavokatra tokoa ny tany. Hitahy antsika Andriamanitra, eny, ilay Andriamanitsika.",
        "7": "Hitahy antsika tokoa Andriamanitra, Ary hatahotra azy ny vazan-tany efatra."
    },
    "68": {
        "1": "Aoka hitsangana Andriamanitra, ary aoka hiparitaka ny fahavalony. Aoka handositra azy izay mankahala mafy azy.",
        "2": "Horoahinao anie ireny ka hataonao toy ny setroka entin\u2019ny rivotra! Ary toy ny savoka atsoniky ny afo No aoka hahalevona ny ratsy fanahy tsy ho eo anatrehan\u2019Andriamanitra.",
        "3": "Fa ny olo-marina kosa, aoka hifaly Sy ho dibo-kafaliana eo anatrehan\u2019Andriamanitra, Ary hiravoravo sy hifaly.",
        "4": "Mihir\u00e0 ho an\u2019Andriamanitra! Manaova hira fiderana ho an\u2019ny anarany! Manandrata hira ho an\u2019Ilay mandeha mamakivaky ny lemaka karakaina, Dia ilay manana anarana hoe Jah. * Ary miravoravoa eo anatrehany.",
        "5": "Ray ho an\u2019ny kamboty ray ary mpitsara ho an\u2019ny mpitondratena Andriamanitra, izay ao amin\u2019ny fonenany masina.",
        "6": "Manome trano ho an\u2019ny manirery Andriamanitra. Manafaka ny voafonja izy ka manome azy fanambinana. Fa ireo mafy loha kosa honina any amin\u2019ny tany karakaina.",
        "7": "Andriamanitra \u00f4, rehefa nandeha teo alohan\u2019ny vahoakanao ianao, Ary nandeha namakivaky ny tany efitra, Sela.",
        "8": "Dia nihovotrovotra ny tany, Ary nitete ny lanitra, teo anatrehan\u2019Andriamanitra. Nihovotrovotra i Sinay teo anatrehan\u2019Andriamanitra, dia ilay Andriamanitry ny Israely.",
        "9": "Nampilatsaka oram-be mivatravatra ianao, Andriamanitra \u00f4! Na dia reraka aza ny lovanao, dia nohatanjahinao.",
        "10": "Nitoetra tao an-toby ny vahoakanao, izay nonina an-tranolay. Noho ny hatsaran-toetranao, dia nanomana izany toby izany ho an\u2019ny ory ianao, Andriamanitra \u00f4!",
        "11": "Avy amin\u2019i Jehovah izay zavatra holazaina, Ary tafika lehibe ny vehivavy manambara ny vaovao tsara.",
        "12": "Ireo mpanjakan\u2019ny tafika dia mandositra, eny, mandositra izy ireo. Fa ny vehivavy mijanona ao an-trano kosa mahazo anjara amin\u2019izay nobaboina.",
        "13": "Na dia mandry eny anelanelan\u2019ny antontan-davenona ao an-toby aza ianareo, Dia hanana ela-boromailala voarakotra volafotsy, Sy volon\u2019elatra voarakotra volamena maitso somary mavo.",
        "14": "Rehefa naparitak\u2019Ilay Mahery Indrindra ireo mpanjaka tao, Dia nirotsaka ny lanezy tany Zalmona.",
        "15": "Tendrombohitr\u2019Andriamanitra ny faritra be tendrombohitr\u2019i Basana. Tendrombohitra maro tendro ny faritra be tendrombohitr\u2019i Basana.",
        "16": "Nahoana ianareo, ry tendrombohitra maro tendro, no mialona Ny tendrombohitra irin\u2019Andriamanitra honenana? I Jehovah mihitsy no hitoetra ao mandrakizay.",
        "17": "An\u2019aliny ny kalesin\u2019adin\u2019Andriamanitra, eny, arivoarivo. Avy tany Sinay i Jehovah no nankao amin\u2019ny toerana masina.",
        "18": "Niakatra tany amin\u2019ny avo ianao, Ary nitondra babo. Nisy lehilahy nalainao hatao fanomezana, Eny, nalainao hatramin\u2019ireo mafy loha, mba honenanao eo aminy, ry Jah Andriamanitra \u00f4!",
        "19": "Hisaorana anie i Jehovah, izay mitondra ny entantsika isan\u2019andro, Eny, ilay Andriamanitry ny famonjena antsika! Sela.",
        "20": "Ilay tena Andriamanitra no Andriamanitra mpamonjy antsika. Ary i Jehovah, ilay Tompo Fara Tampony, no manafaka amin\u2019ny fahafatesana.",
        "21": "Hotorotoroin\u2019Andriamanitra ny lohan\u2019ny fahavalony, Dia ny tampon-dohan\u2019izay mikiry amin\u2019ny helony.",
        "22": "Hoy i Jehovah: \u201cHalaiko avy any Basana izy ireo, Ary halaiko avy any amin\u2019ny ranomasina lalina,",
        "23": "Mba hanasanao ny tongotrao amin\u2019ny ra, Ary mba hilelafan\u2019ny alikanao ny ran\u2019ny fahavalo.\u201d",
        "24": "Hitan\u2019izy ireo ny filaharana tarihinao, Andriamanitra \u00f4, Eny, ny filaharana tarihin\u2019ilay Andriamanitro sady Mpanjakako, hankao amin\u2019ny toerana masina.",
        "25": "Teo aloha ireo mpihira, ary tao aoriany ny mpitendry lokanga. Teo afovoany kosa ny ankizivavy nively ampongatapaka.",
        "26": "Misaora an\u2019Andriamanitra eo anivon\u2019ny vahoaka tafavory. Misaora an\u2019i Jehovah ianareo avy amin\u2019ny Loharanon\u2019i Israely.",
        "27": "Teo koa i Benjamina kely izay nandresy an\u2019ireny, Ny andrianan\u2019i Joda mbamin\u2019ny vahoakany mihorakoraka, Ary ny andrianan\u2019i Zebolona, sy ny andrianan\u2019i Naftaly.",
        "28": "Nandidy ny hampisehoanao ny herinao ny Andriamanitrao. Asehoy ny herinao Andriamanitra \u00f4, dia ianao izay nanao zavatra ho anay.",
        "29": "Noho ny tempolinao ao Jerosalema, Dia hitondra fanomezana ho anao ireo mpanjaka.",
        "30": "Teneno mafy ny bibidia any anaty bararata, sy ny andian\u2019ombilahy, Mbamin\u2019ny zanak\u2019ombin\u2019ny vahoaka, fa samy manitsakitsaka volafotsy ireny. Manaparitaka ny olona tia ady Izy.",
        "31": "Hisy zavatra vita amin\u2019ny halimo ho tonga avy any Ejipta. Ary i Kosy * ho mailaka hanolotra fanomezana ho an\u2019Andriamanitra.",
        "32": "Mihir\u00e0 ho an\u2019Andriamanitra ianareo, ry fanjakana eto an-tany, Manaova hira fiderana ho an\u2019i Jehovah Sela.",
        "33": "Eny, mihir\u00e0 ho an\u2019Ilay mitaingina ny lanitry ny lanitra, dia ny lanitra efa nisy hatry ny ela. Injay izy mampanakoako ny feony, dia feo mafy.",
        "34": "Ekeo fa mahery Andriamanitra. Ambony dia ambony izy eo amin\u2019ny Israely, ary eny amin\u2019ny rahona ny heriny.",
        "35": "Mendrika hatahorana Andriamanitra, izay ao amin\u2019ny toerany masina be voninahitra. Andriamanitry ny Israely izy, ary manome hery sy tanjaka ho an\u2019ny olona. Hisaorana anie Andriamanitra!"
    },
    "69": {
        "1": "Vonjeo aho, Andriamanitra \u00f4, fa miakatra ny rano ka mila hahafaty ahy. *",
        "2": "Tafalentika ao anaty fotaka mandrevo aho, ka tsy misy hamaharan\u2019ny tongotro. Tafalatsaka anaty rano lalina aho, Ary nofaohin\u2019ny rano misasasasa.",
        "3": "Efa sasatry ny miantso aho, Ary farina mihitsy ny feoko. Reraka ny masoko eo am-piandrasana an\u2019Andriamanitro.",
        "4": "Maro noho ny volon-dohako ireo mankahala ahy tsy amin\u2019antony. Be dia be no mitady hampangina ahy, ka mitsangan-ko fahavaloko tsy amin\u2019antony. Voatery nanolo zavatra tsy nangalariko aho.",
        "5": "Andriamanitra \u00f4, ianao no mahalala ny hadalako, Ary tsy miafina aminao ny heloko.",
        "6": "Tsy ho menatra noho ny amiko anie ireo manantena anao, Ry Jehovah Tompon\u2019ny tafika, ilay Tompo Fara Tampony! Tsy ho afa-baraka noho ny amiko anie ireo mitady anao, Ry Andriamanitry ny Israely \u00f4!",
        "7": "Fa noho ny aminao no itondrako latsa, Tototry ny fahafaham-baraka aho.",
        "8": "Toy ny olona tsy fantatry ny rahalahiko aho, Ary toy ny vahiny tamin\u2019ny zanaky ny reniko.",
        "9": "Fa mandany tanteraka ny heriko ny hafanam-poko ho an\u2019ny tranonao, Ary mihatra amiko ny latsa nataon\u2019ireo nandatsa anao.",
        "10": "Nitomany sy nifady hanina aho, Nefa izany indray no nandatsana ahy.",
        "11": "Rehefa niakanjo gony aho, Dia nataon\u2019izy ireo teny fanarabiana ny anarako.",
        "12": "Niresaka momba ahy ireo nipetraka teo am-bavahady, Ary izaho no ambentin-kiran\u2019ny mpisotro toaka.",
        "13": "Fa izaho kosa dia nivavaka taminao, Jehovah \u00f4, Tamin\u2019ny fotoana nanehoanao fankasitrahana, Andriamanitra \u00f4! Noho ny haben\u2019ny hatsaram-panahinao feno fitiavana, dia valio aho ka asehoy fa ianao no tena mpamonjy.",
        "14": "Avoty avy ao anaty fotaka aho, mba tsy hilentika. Afaho amin\u2019ny mpankahala ahy sy amin\u2019ny rano lalina aho.",
        "15": "Aoka tsy hifaoka ahy ny rano misasasasa, Na hitelina ahy ny lalina, Na hikatona amiko ny vavan\u2019ny lavadrano.",
        "16": "Valio aho, Jehovah \u00f4, fa tsara ny hatsaram-panahinao feno fitiavana. Mba tsinjovy aho fa be famindram-po ianao,",
        "17": "Ary aza manafina ny tavanao amin\u2019ny mpanomponao. Mba valio haingana aho, fa azom-pahoriana mafy.",
        "18": "Manat\u00f2na ahy, ka vonjeo aho. Mba avoty eo an-tanan\u2019ny fahavaloko aho.",
        "19": "Ianao mahalala ny latsa sy ny henatra ary ny fahafaham-baraka entiko. Eo anatrehanao daholo ny mpankahala ahy.",
        "20": "Nahavaky fo ahy ny latsa, ary tsy mety sitrana ilay fery. Nanantena aho hoe mba hisy hangoraka, saingy indrisy fa tsy nisy, Ary mba hisy hampionona, saingy tsy nahita na iray aza.",
        "21": "Zavamaniry misy poizina no nomeny hohaniko, Ary notadiaviny hampisotroina vinaingitra aho rehefa nangetaheta.",
        "22": "Aoka ho vela-pandrika ho azy ireo ny latabany, Ary ho fandrika ho azy, izay zavatra natao hahasoa azy.",
        "23": "Aoka ho jamba ny masony ka tsy hahita, Ary ataovy mangozohozo foana ny andilany.",
        "24": "Ambarao aminy amin-katezerana ny fanamelohanao, Ary hahatratra azy anie ny fahatezeranao mafy!",
        "25": "Aoka ho foana ny tobiny misy manda, Ary aoka tsy hisy honina intsony ao an-tranolainy.",
        "26": "Ilay nokapohinao no enjehin\u2019izy ireo, Ary ny fijalian\u2019izay notrobaranao no ambentin-dresany.",
        "27": "Aoka hiampy fahadisoana ny fahadisoany, Ary aoka izy ireo tsy hekenao ho marina.",
        "28": "Aoka ny anarany hofafana tsy ho ao amin\u2019ny boky misy ny anaran\u2019ny velona, Ary tsy hosoratana ao miaraka amin\u2019ny anaran\u2019ny olo-marina.",
        "29": "Fa ory sy mijaly aho. Hiaro ahy anie ny famonjenao, Andriamanitra \u00f4!",
        "30": "Hidera ny anaran\u2019Andriamanitra amin\u2019ny alalan\u2019ny hira aho, Ary hankalaza azy amin\u2019ny fisaorana.",
        "31": "Izany no ho sitrak\u2019i Jehovah mihoatra noho ny ombilahy, Sy ny vantotr\u2019ombilahy misy tandroka sady mivaky kitro.",
        "32": "Hahita izany ny mpandefitra ka ho faly. Aoka hitepo * foana ny fonareo izay mitady an\u2019Andriamanitra.",
        "33": "Fa henoin\u2019i Jehovah ny mahantra, Ary tsy hataony tsinontsinona mihitsy ny olony voafonja.",
        "34": "Aoka hidera azy ny lanitra sy ny tany, Mbamin\u2019ny ranomasina sy izay rehetra mihetsiketsika ao aminy.",
        "35": "Fa hamonjy an\u2019i Ziona Andriamanitra, Ka hanorina an\u2019ireo tan\u00e0nan\u2019i Joda. Dia honina ao izy ireo, ka haka izany ho fananany.",
        "36": "Handova izany koa ny taranaky ny mpanompon\u2019Andriamanitra, Ary ireo tia ny anarany no honina ao."
    },
    "70": {
        "1": "Afaho haingana aho, Andriamanitra \u00f4! Mba ampio haingana aho, Jehovah \u00f4!",
        "2": "Aoka ho menatra sy hangaihay ireo mifofo ny aiko. Aoka hiverin-dalana sy ho afa-baraka ireo faly amin\u2019ny fahavoazako.",
        "3": "Aoka hiverin-dalana noho ny henatra ireo miteny hoe: \u201cTsara ho azy izay!\u201d",
        "4": "Aoka hifaly sy hiravoravo aminao izay rehetra mitady anao. Aoka ireo tia ny famonjenao hilaza mandrakariva hoe: \u201cHankalazaina anie Andriamanitra!\u201d",
        "5": "Fa ory sy mahantra aho. Vonjeo haingana aho, Andriamanitra \u00f4! Ianao no Mpanampy sy Mpanafaka ahy. Aza ela loatra, Jehovah \u00f4!"
    },
    "71": {
        "1": "Ianao no ialofako, Jehovah \u00f4! Aoka tsy hitsanga-menatra mihitsy aho.",
        "2": "Hanavotra ahy noho ny fahamarinanao anie ianao, ka hanafaka ahy! Aoka ianao hanongilan-tsofina hihaino ahy, ka hamonjy ahy.",
        "3": "Aoka ho vatolampy hiaro ahy ianao, ka ho azoko isitrihana foana. Aoka ianao hamoaka didy hamonjena ahy, Fa ianao no harambatoko sy fiarovana mafy ho ahy.",
        "4": "Andriamanitro \u00f4, afaho eo an-tanan\u2019ny ratsy fanahy aho, Ary afaho eo am-pelatanan\u2019ny mpanao ny tsy rariny sy ny mpampijaly.",
        "5": "Fa ianao no antenaiko, ry Jehovah Tompo Fara Tampony \u00f4, ary ianao no efa nitokisako hatramin\u2019ny fahatanorako.",
        "6": "Ianao no nianteherako hatrany am-bohoka. Ianao no namoaka ahy avy tao an-kibon\u2019i Neny. Ianao foana no deraiko.",
        "7": "Toa zava-mahagaga ho an\u2019ny olona maro aho. Fialofana mafy ho ahy anefa ianao.",
        "8": "Ny fiderana anao no mameno ny vavako, Ary ny hatsaranao no ambarako mandrakariva.",
        "9": "Aza ariana aho rehefa antitra, Ary aza afoy aho, rehefa lany ny heriko.",
        "10": "Fa miresaka ahy ny fahavaloko, Ary mikaon-doha ireo mifofo ny aiko,",
        "11": "Ka manao hoe: \u201cEfa nafoin\u2019Andriamanitra izy. Enjeho izy ka sambory, fa tsy misy mpamonjy.\u201d",
        "12": "Aoka ianao tsy ho lavitra ahy, Andriamanitra \u00f4! Mba ampio haingana aho, Andriamanitro \u00f4!",
        "13": "Aoka ho menatra sy ho levona ny mpanohitra ahy. Aoka ho tototry ny latsa sy ny fahafaham-baraka ireo mitady hanisy ratsy ahy.",
        "14": "Fa izaho kosa hiandry anao foana, Ka hampitombo ny fiderana anao.",
        "15": "Ny vavako hitantara ny fahamarinanao, Sy hilaza mandrakariva ny famonjenao, Fa maro loatra ireny ka tsy voaisako intsony.",
        "16": "Ho avy hilaza ny herinao lehibe aho, ry Jehovah Tompo Fara Tampony \u00f4! Hambarako ny fahamarinanao, dia ny anao irery ihany.",
        "17": "Nampianatra ahy efa hatramin\u2019ny fahatanorako ianao, Andriamanitra \u00f4, Ary hatramin\u2019izao aho dia mbola manambara ny asanao mahatalanjona foana.",
        "18": "Andriamanitra \u00f4, aza mahafoy ahy, mandra-pahantitro sy mandra-pahafotsin\u2019ny voloko, Mandra-pilazako amin\u2019ny taranaka manaraka fa mahery ny sandrinao, Ary mandra-pilazako amin\u2019ny taranaka ho avy rehetra ny fahatanjahanao.",
        "19": "Avo dia avo ny fahamarinanao, Andriamanitra \u00f4! Lehibe ny zava-bitanao, Ka iza no tahaka anao, Andriamanitra \u00f4?",
        "20": "Nataonao nahita fahoriana sy loza maro aho, Ka aoka ianao hamelombelona ahy indray, Sy hampakatra ahy avy ao amin\u2019ny rano lalina.",
        "21": "Aoka ianao hampitombo ny voninahitro, Ary hanodidina ahy sy hampionona ahy.",
        "22": "Izaho koa hidera anao amin\u2019ny lokanga, Eny, hidera ny fahamarinanao aho, Andriamanitro \u00f4! Hihira fiderana ho anao amin\u2019ny harpa aho, ry Ilay Masin\u2019ny Israely \u00f4!",
        "23": "Hihoby ny molotro isaky ny te hihira fiderana ho anao aho, Dia izaho izay navotanao.",
        "24": "Hilaza moramora ny fahamarinanao koa ny lelako, tontolon\u2019ny andro, Fa menatra sy mangaihay ireo mitady hanisy ratsy ahy."
    },
    "72": {
        "1": "Andriamanitra \u00f4, ampahafantaro ny mpanjaka ny didim-pitsaranao, Ary ampahafantaro ny zanaky ny mpanjaka ny fahamarinanao.",
        "2": "Aoka hitsara ny olonao araka ny rariny izy, Ary hitsara an\u2019ireo olonao ory, araka ny hitsiny.",
        "3": "Hitondra fiadanana ho an\u2019ny olona anie ny tendrombohitra, Sy ny havoana, noho ny fahamarinana!",
        "4": "Hitsara ny ory eo amin\u2019ny vahoaka anie ny mpanjaka! Hamonjy ny zanaky ny ory anie izy, Ary hotorotoroiny ny mpanambaka!",
        "5": "Hatahotra anao ireny, raha mbola misy koa ny masoandro, Ary raha mbola misy koa ny volana, hatramin\u2019ny taranaka fara mandimby.",
        "6": "Hirotsaka toy ny orana eo amin\u2019ny ahitra vao avy nanapahana izy, Eny, toy ny oram-be mandena ny tany.",
        "7": "Amin\u2019ny andro anjakany, dia hiroborobo ny olo-marina, Ary ho be ny fiadanana raha mbola misy koa ny volana.",
        "8": "Hisy olom-peheziny hatrany amin\u2019ny ranomasina ka hatrany amin\u2019ny ranomasina, Ary hatrany amin\u2019ny Renirano ka hatrany amin\u2019ny faran\u2019ny tany.",
        "9": "Hiankohoka eo anatrehany ny mponina any amin\u2019ny faritra karakaina, Ary hilelaka ny vovoka ny fahavalony.",
        "10": "Ny mpanjakan\u2019i Tarsisy sy ny mpanjakan\u2019ireo nosy, Dia handoa hetra. Ary ny mpanjakan\u2019i Sheba sy ny mpanjakan\u2019i Seba, Dia hanolotra fanomezana.",
        "11": "Hiankohoka eo anatrehany ny mpanjaka rehetra, Ary hanompo azy ny firenena rehetra.",
        "12": "Fa hovonjeny ny mahantra miantso vonjy, Mbamin\u2019ny ory sy izay rehetra tsy manan-kamonjy.",
        "13": "Hangoraka ny olona ambany sy ny mahantra izy, Ary hamonjy ny ain\u2019ny mahantra.",
        "14": "Hanavotra ny ain\u2019izy ireo amin\u2019ny fampahoriana sy ny herisetra izy, Ary ho sarobidy aminy ny ran\u2019izy ireo.",
        "15": "Ho ela velona anie izy! Ary aoka hanomezana azy ny volamena avy any Sheba. Aoka hisy vavaka hatao ho azy foana. Hotahina mandrakariva anie izy!",
        "16": "Hahavokatra be ny tany, Ary na eny an-tampon-tendrombohitra aza dia ho be ny vokatra. Ho betsaka toy ny any Libanona ny vokatry ny taniny, Ary hiroborobo toy ny ahitra amin\u2019ny tany ny olona ao an-tan\u00e0na.",
        "17": "Haharitra mandritra ny fotoana tsy voafetra anie ny anarany! Hihamalaza anie ny anarany raha mbola misy koa ny masoandro, Ary aoka ny olona hanao izay hahazoana fitahiana amin\u2019ny alalany! Aoka ny firenena rehetra hilaza hoe: \u201cSambatra izy.\u201d",
        "18": "Hisaorana anie i Jehovah Andriamanitra, ilay Andriamanitry ny Israely, Ilay hany manao asa mahatalanjona!",
        "19": "Hoderaina mandritra ny fotoana tsy voafetra anie ny anarany be voninahitra, Ary aoka ny voninahiny hameno ny tany manontolo! Amena! Amena!",
        "20": "Tapitra ny vavak\u2019i Davida, zanak\u2019i Jese."
    },
    "73": {
        "1": "Tsara fanahy amin\u2019ny Israely tokoa Andriamanitra, eny, tsara fanahy amin\u2019ny madio fo.",
        "2": "Izaho kosa anefa saika nivily lalana, Ary efa saika nibolisatra ny tongotro.",
        "3": "Fa nitsiriritra ny mpirehareha aho, Rehefa nahita ny fiadanan\u2019ny ratsy fanahy.",
        "4": "Tsy mba mijalijaly ireny rehefa ho faty. Be kibo er\u1ef3 izy fa matavy.",
        "5": "Tsy mba sahirana toy ny olombelona rehetra mety maty ireny, Ary tsy mba azom-pahoriana toy ny olon-kafa.",
        "6": "Koa ny fireharehana no ataony rojo iambozonana, Ary ny herisetra no ataony akanjo mandrakotra ny tenany.",
        "7": "Bongon\u2019ny tavy ny masony. Ary mihoatra noho izay efa nokendreny tao am-pony ny zava-bitany.",
        "8": "Manaraby sy miresaka zava-dratsy ireny. Mieboebo er\u1ef3 izy miresaka momba ny fanambakana nataony.",
        "9": "Ataony manakatra ny lanitra mihitsy ny vavany. Mitety ny tany izy ary miteny izay tiany hotenenina.",
        "10": "Koa entiny miverina ny olona, Ary rano be dia be no araraka hosotroin\u2019izy ireo.",
        "11": "Dia hoy ireo: \u201cAhoana moa no ahalalan\u2019Andriamanitra? Manam-pahalalana angaha moa ilay Avo Indrindra?\u201d",
        "12": "Ireny ny ratsy fanahy! Miadana lalandava izy, Sady mampitombo ny fananany.",
        "13": "Very maina mihitsy ny nanadiovako ny foko, Sy ny nanasako ny tanako ho porofo fa tsy manan-tsiny aho.",
        "14": "Azom-pahoriana aho tontolon\u2019ny andro, Ary anarina isa-maraina.",
        "15": "Raha hoy aho: \u201cHitantara zavatra sahala amin\u2019izany aho\u201d, Dia ho nivadika Tamin\u2019ny zanakao rehetra.",
        "16": "Nandinika foana aho mba hahalalako izany. Ary nanahiran-tsaina ahy izany,",
        "17": "Mandra-piditro tao amin\u2019ny toerana masin\u2019Andriamanitra. Te hahafantatra ny hoavin\u2019ireny aho.",
        "18": "Eo amin\u2019ny toerana malama tokoa no ametrahanao an\u2019ireny. Ary ataonao izay hahalavo azy mba ho ringana izy.",
        "19": "Tampoka teo, dia nanjary nigagan\u2019ny olona ireny. Nifarana ny fiainany, eny, nifarana noho ny loza tampoka.",
        "20": "Jehovah \u00f4, toy ny hanadinoana ny nofy rehefa mifoha, No hanaovanao tsinontsinona ny voninahiny, rehefa mifoha ianao.",
        "21": "Fa sosotra aho tao am-poko tao, Ary nanaintaina mafy ny voako.",
        "22": "Tsy nisaina aho ary tsy nanam-pahalalana. Toy ny biby aho teo imasonao.",
        "23": "Eo aminao mandrakariva anefa aho. Ary nandray ny tanako ankavanana ianao.",
        "24": "Ny torohevitrao no hitarihanao ahy, Ary homenao voninahitra aho avy eo.",
        "25": "Manana an\u2019iza moa aho any an-danitra? Ary tsy misy mahafinaritra ahy eto an-tany, afa-tsy ianao.",
        "26": "Trotraka ny vatako sy ny foko. Andriamanitra anefa no vatolampin\u2019ny foko sy anjarako mandritra ny fotoana tsy voafetra.",
        "27": "Fa ho ringana izay manalavitra anao, Ary hataonao mangina izay mivadika aminao ka mahafoy * anao.",
        "28": "Izaho kosa, dia ny manakaiky an\u2019Andriamanitra no tsara amiko. I Jehovah Tompo Fara Tampony no ataoko fialofako, Mba hanambarako ny asany rehetra."
    },
    "74": {
        "1": "Nahoana no dia nanary anay mandrakizay ianao, Andriamanitra \u00f4? Nahoana ny fahatezeranao no mbola mirehitra foana amin\u2019ny ondry ao amin\u2019ny kijananao?",
        "2": "Tsarovy ny vahoakanao, izay efa azonao hatry ny ela, Dia ilay foko navotanao ho lovanao, Sy ny Tendrombohitra Ziona fonenanao.",
        "3": "Mankanesa any amin\u2019ilay toerana, izay lasa korontam-bato mandritra ny fotoana lava. Nosimban\u2019ny fahavalo ny zava-drehetra tao amin\u2019ny toerana masina.",
        "4": "Mierona eo afovoan\u2019ny toerana fihaonana aminao ny mpankahala anao. Ary ny sainan\u2019izy ireo no atsangany ho famantarana.",
        "5": "Malaza ratsy izy ireo, toy ny olona manainga famaky hikapa kirihitrala.",
        "6": "Ary izao dia velivelezin\u2019izy ireo amin\u2019ny famaky kely sy kibay misy lohany vy, ny zava-drehetra misy sokitra.",
        "7": "Nodorany koa ny toeranao masina, Ary nozimbazimbainy ny tranolay mitondra ny anaranao ka natsipiny tamin\u2019ny tany.",
        "8": "Samy miteny anakampo izy sy ny zanany hoe: \u201cHodorana daholo izay toerana fihaonana amin\u2019Andriamanitra, eto amin\u2019ity faritra ity.\u201d",
        "9": "Tsy hitanay intsony ny famantaranay. Tsy misy mpaminany intsony koa, Ary tsy misy mahalala izahay hoe mandra-pahoviana.",
        "10": "Mandra-pahoviana ny mpandrafy anao no mbola hanala baraka anao, Andriamanitra \u00f4? Hanamavo mandrakizay ny anaranao ve ny fahavalo?",
        "11": "Nahoana indray no miahotra ny tananao, dia ny tananao ankavanana, Nefa efa navoakanao avy tao an-tratranao? Tsy ho ringana eto ve izahay?",
        "12": "Andriamanitra anefa no Mpanjakako efa hatramin\u2019ny ela be, Izy no manao famonjena lehibe eto an-tany.",
        "13": "Ianao no nanetsika ny ranomasina tamin\u2019ny herinao. Ary novakinao tao anaty rano ny lohan\u2019ny biby goavam-be any an-dranomasina.",
        "14": "Ianao no nanorotoro ny lohan\u2019ny biby goavam-be, * Ary nanome izany hohanin\u2019ny olona monina any amin\u2019ny faritra karakaina.",
        "15": "Ianao no nampitresaka ny vatolampy mba hamoaka loharano sy renirano, Ary nataonao ritra ny renirano efa nikoriana teo foana.",
        "16": "Anao ny andro, ary anao koa ny alina. Ianao no namorona ny zavatra manome hazavana, dia ny masoandro.",
        "17": "Ianao no nametra ny sisin\u2019ny faritra rehetra eto an-tany, Ary ianao no namorona ny fahavaratra sy ny ririnina.",
        "18": "Tsarovy fa manala baraka anao ny fahavalo, Jehovah \u00f4, Ary manamavo ny anaranao ny olona tsisy saina.",
        "19": "Aza omena ny bibidia ny ain\u2019ny domohinanao, Ary aza hadinoina mandrakizay ny ain\u2019ny olonao ory.",
        "20": "Tsarovy ilay fifanekena, Fa lasa anjakan\u2019ny herisetra, ny toerana maizina eto an-tany.",
        "21": "Aoka mba tsy hiverina amin-kenatra ny ampahorina, Ary aoka hidera ny anaranao ny ory sy ny mahantra.",
        "22": "Mitsang\u00e0na, Andriamanitra \u00f4, aoka ianao hiaro tena amin\u2019ny fiampangana anao. Tsarovy fa manala baraka anao mandrakariva ny tsisy saina.",
        "23": "Tadidio ny feon\u2019ny mpankahala anao. Miakatra tsy an-kiato ny tabataban\u2019ireo mitsangana hanohitra anao."
    },
    "75": {
        "1": "Misaotra anao izahay, Andriamanitra \u00f4! Misaotra anao izahay Fa akaiky ny anaranao. Hanambara ny asanao mahagaga ny olona.",
        "2": "\u201cEfa nifidy fotoana voafaritra tsara aho, Ary mitsara araka ny hitsiny.",
        "3": "Nihalevona ny tany sy ny mponina rehetra teo aminy, Ary izaho no nanitsy ny andrin\u2019ny tany.\u201d Sela.",
        "4": "Hoy aho tamin\u2019ny adala: \u201cAza miadaladala intsony\u201d, Ary tamin\u2019ny ratsy fanahy: \u201cAza asandratra ny tandrokareo. *",
        "5": "Aza asandratra avo ny tandrokareo, Ary aza mirehareha rehefa miteny.",
        "6": "Fa tsy avy any atsinanana na avy any andrefana, Na avy any atsimo ny fisandratana.",
        "7": "Andriamanitra no mpitsara. Mampietry ny anankiray izy, ary manandratra ny anankiray.",
        "8": "Fa misy kaopy eny an-tanan\u2019i Jehovah, Ary misy roatrany ny divay sady nasiana fangarony betsaka. Hararany hatramin\u2019ny faikany izany, Ka ny ratsy fanahy rehetra eto an-tany no hisotro sy hanapitra izany.\u201d",
        "9": "Fa izaho kosa hanambara izany mandritra ny fotoana tsy voafetra. Hihira fiderana ho an\u2019Andriamanitr\u2019i Jakoba aho.",
        "10": "\u201cAry hotapahiko ny tandroka rehetran\u2019ny ratsy fanahy.\u201d Fa hasandratra kosa ny tandroky ny olo-marina."
    },
    "76": {
        "1": "Fantatra eo amin\u2019ny Joda Andriamanitra, Ary be voninahitra ny anarany eo amin\u2019ny Israely.",
        "2": "Ao Salema ny toeram-piafenany, Ary ao Ziona ny fonenany.",
        "3": "Tao izy no nanapatapaka ny zana-tsip\u00ecka mirehitra, Sy ny ampinga, sy ny sabatra, ary ny fiadiana. Sela.",
        "4": "Rakotra hazavana ianao, sady mbola manerinerina kokoa noho ny tendrombohitra fihazana remby.",
        "5": "Voaroba ireo be herim-po, Ary sondrian-tory. Niraviravy tanana daholo ny lehilahy mahery fo.",
        "6": "Renoky ny torimaso ny mpitondra kalesy sy ny soavaly, satria noteneninao mafy, ry Andriamanitr\u2019i Jakoba \u00f4!",
        "7": "Mendrika hatahorana ianao, Ary iza no mahajoro eo anatrehanao, raha tezitra mafy ianao?",
        "8": "Avy any an-danitra no ampandrenesanao ny didim-pitsaranao. Natahotra ny tany ka tsy nahahetsika,",
        "9": "Rehefa nitsangana hitsara Andriamanitra, Mba hamonjena ny mpandefitra rehetra eto an-tany. Sela.",
        "10": "Fa hahatonga fiderana ho anao ny fahatezeran\u2019ny olona. Ary hataonao toy ny fehikibo ny ambin\u2019ny fahatezerana.",
        "11": "Manaova voady amin\u2019i Jehovah Andriamanitrareo ianareo rehetra manodidina azy, ary efao aminy izany. Aoka ianareo hitondra fanomezana amin-tahotra.",
        "12": "Hataony tsinontsinona ny reharehan\u2019ny mpitarika, Ary atahoran\u2019ny mpanjakan\u2019ny tany izy."
    },
    "77": {
        "1": "Hanandratra ny feoko hiantso an\u2019Andriamanitra aho, Eny, hanandratra ny feoko hiantso an\u2019Andriamanitra aho, dia hihaino ahy izy.",
        "2": "Nitady an\u2019i Jehovah aho tamin\u2019ny andro fahoriako. Tsy sasatry ny nitsotra teo anatrehany ny tanako nandritra ny alina, Ary tsy nety nampiononina aho.",
        "3": "Hahatsiaro an\u2019Andriamanitra aho, ka ho sahiran-tsaina. Hieritreritra lalina aho, na dia ho rera-tsaina aza. Sela.",
        "4": "Hazoninao tsy hikimpy ny hodi-masoko. Mitebiteby mafy aho, ka tsy mahateny.",
        "5": "Mieritreritra ny andro fahiny Sy ny taona lasa hatrizay hatrizay aho.",
        "6": "Hotsaroako ny mozika notendreko rehefa alina. Hieritreritra lalina ato am-poko aho, Ary hamakafaka tsara.",
        "7": "Dia hanary anay mandrakizay ve i Jehovah? Tsy hankasitraka anay intsony ve izy?",
        "8": "Tsy hisy intsony mandrakizay ve ny hatsaram-panahiny feno fitiavana? Dia tsy ho tanteraka intsony mandrakizay ve ny teniny?",
        "9": "Hadinon\u2019Andriamanitra ve ny nampiseho hatsaram-panahy? Sa tsy namindra fo izy, satria tezitra? Sela.",
        "10": "Dia hiteny foana ve aho hoe: \u201cMaratra ny foko Satria tsy manampy anay intsony ny tanana ankavanan\u2019ny Avo Indrindra\u201d?",
        "11": "Hotsaroako ny zavatra nataon\u2019i Jah. Hotsaroako tokoa ny asa mahagaga nataonao fahiny.",
        "12": "Hosaintsainiko tokoa ny asanao rehetra, Ary hoeritreretiko lalina ny zavatra nataonao.",
        "13": "Ao amin\u2019ny toerana masina no ahafantarana ny lalanao, Andriamanitra \u00f4! Iza no Andriamanitra lehibe tahaka an\u2019Andriamanitra?",
        "14": "Ianao no tena Andriamanitra, izay manao zava-mahagaga. Nampahafantarinao an\u2019ireo firenena ny herinao.",
        "15": "Ny sandrinao no nanavotanao ny olonao, Dia ny taranak\u2019i Jakoba sy ny taranak\u2019i Josefa. Sela.",
        "16": "Nahita anao ny rano, Andriamanitra \u00f4, Eny, nahita anao ny rano ka nanaintaina mafy. Nisamboaravoara koa ny rano lalina.",
        "17": "Nandrotsaka orana arahin-kotroka ny rahona. Namoaka feo ny lanitra feno rahona, Ary nifamezivezy tetsy sy teroa ny zana-tsip\u00eckanao.",
        "18": "Toy ny feon\u2019ny kodiaran\u2019ny kalesy ny feon\u2019ny kotroka nalefanao, Ary nanazava ny tany lonaka ny tselatra. Nihorohoro sy nihovotrovotra ny tany.",
        "19": "Nandeha namakivaky ranomasina ianao, Ary teny amin\u2019ny rano be no nizoranao. Tsy nisy nahafantatra ny dian-tongotrao.",
        "20": "Notarihinao toy ny andian\u2019ondry ny olonao, Tamin\u2019ny tanan\u2019i Mosesy sy Arona."
    },
    "78": {
        "1": "Henoy ny lal\u00e0ko, ry oloko. Aoka ianareo hanongilan-tsofina hihaino ny tenin\u2019ny vavako.",
        "2": "Hilaza oha-teny aho, Ary ny vavako hiboiboika teny saro-pantarina hatry ny ela,",
        "3": "Izay efa renay sy fantatray, Ary notantarain\u2019ny razanay taminay.",
        "4": "Tsy afeninay amin\u2019ny taranak\u2019izy ireo izany, Fa tantarainay amin\u2019ny taranaka ho avy. Eny, tantarainay ny fiderana an\u2019i Jehovah sy ny heriny, Ary ny zava-mahagaga nataony.",
        "5": "Nomeny fampahatsiahivana i Jakoba Ary nasiany lal\u00e0na teo amin\u2019i Israely. Nandidiany ny razanay izany, Mba hampahafantarina ny taranak\u2019izy ireo.",
        "6": "Amin\u2019izay dia hahalala izany ny taranaka ho avy, dia ny zaza mbola hateraka, Ka hitsangana hitantara izany amin\u2019ny zanany izy ireo,",
        "7": "Ary hatoky an\u2019Andriamanitra Sy tsy hanadino ny zavatra nataon\u2019Andriamanitra, fa hitandrina ny didiny kosa.",
        "8": "Tsy tokony hotahafiny ny razany, Izay taranaka mafy loha sy mpikomy, Ary taranaka tsy nanomana ny fony, Sady tsy mendri-pitokisana teo anatrehan\u2019Andriamanitra.",
        "9": "Na dia mpandefa zana-tsip\u00ecka nirongo fiadiana aza ny taranak\u2019i Efraima, Dia nihemotra izy ireo tamin\u2019ny andro niadiana.",
        "10": "Tsy nanaja ny fifanekena nataon\u2019Andriamanitra izy ireo, Sady tsy nanaiky handeha araka ny lal\u00e0ny.",
        "11": "Hadinon\u2019izy ireo koa ny zavatra nataon\u2019Andriamanitra, Sy ny asany mahatalanjona nasehony azy.",
        "12": "Nanao zava-mahagaga teo anatrehan\u2019ny razan\u2019izy ireo izy, Tany Ejipta, teo amin\u2019ny sahan\u2019i Zoana.",
        "13": "Nosarahiny ny ranomasina, mba hampitana azy ireo, Ary nataony toy ny fefy ny rano.",
        "14": "Nitarika azy tamin\u2019ny alalan\u2019ny rahona izy rehefa antoandro, Ary tamin\u2019ny fahazavan\u2019ny afo nandritra ny alina manontolo.",
        "15": "Nampitresaka harambato tany an-tany efitra izy, Mba hampisotroana rano be azy ireo, dia rano be toy ny rano lalina.",
        "16": "Ary namoaka rano avy tamin\u2019ny vatolampy izy, Ka nampikoriana rano toy ny renirano.",
        "17": "Vao mainka nanota taminy anefa izy ireo, Ka nikomy tamin\u2019ny Avo Indrindra, tany amin\u2019ny faritra karakaina.",
        "18": "Ary nitsapa toetra an\u2019Andriamanitra izy ireo tao am-pony, Ka nangataka zavatra hohanina araka izay tiany.",
        "19": "Koa nanome tsiny an\u2019Andriamanitra izy ireo, Ka niteny hoe: \u201cMahavita manome sakafo anay at\u1ef3 an-tany efitra ve Andriamanitra?\u201d",
        "20": "Nikapoka ny harambato izy, Mba hikoriana ny rano, ary ho tondraka ny rano mandriaka. \u201cMahavita manome hanina koa ve izy, Na manome sakafo ho an\u2019ny olony?\u201d",
        "21": "Nandre izany i Jehovah ka nisafoaka. Dia nandefa afo hanafaizana an\u2019i Jakoba izy, Ary nirehitra tamin\u2019i Israely ny fahatezerany.",
        "22": "Fa tsy nino an\u2019Andriamanitra izy ireo, Sady tsy natoky ny famonjeny.",
        "23": "Nobaikoiny ny lanitra feno rahona eny ambony, Ary nosokafany ny varavaran\u2019ny lanitra.",
        "24": "Dia nandrotsaka mana hohanin\u2019izy ireo izy, Ka nomeny azy ireo ny sakafo avy any an-danitra.",
        "25": "Nihinana ny mofon\u2019ireo mahery ny olona. Nandefasany sakafo araka izay laniny izy ireo.",
        "26": "Nataony nifofofofo teny amin\u2019ny lanitra ny rivotra avy any atsinanana, Ary nampisy rivotra mitsoka avy any atsimo izy noho ny heriny.",
        "27": "Nandrotsahany sakafo be dia be toy ny vovoka izy ireo, Dia voro-manidina maro be toy ny fasika any an-dranomasina.",
        "28": "Nalatsany teny amin\u2019ny tobiny ireny, Nanodidina ny tranolainy.",
        "29": "Dia nihinana izy ireo, ka voky loatra. Izay nirin\u2019izy ireo tokoa no nomeny azy,",
        "30": "Nefa mbola tsy afa-po ihany izy ireo. Koa raha mbola tao am-bavany ny sakafony,",
        "31": "Dia nirehitra taminy ny fahatezeran\u2019Andriamanitra. Koa novonoiny ho faty ny olona tomady teo amin\u2019izy ireo, Ary naripany ny tovolahy teo amin\u2019ny Israely.",
        "32": "Na dia teo aza izany rehetra izany, dia mbola nanota ihany izy ireo, Ka tsy naneho finoana ny asany mahatalanjona.",
        "33": "Koa nataony nanjavona toy ny fofonaina ny andron\u2019izy ireo, Ary nofaranany tao anaty horohoro tampoka ny taonan\u2019izy ireo.",
        "34": "Isaky ny nandringana anefa izy, dia nikaroka azy izy ireo, Ka niverina sy nitady an\u2019Andriamanitra.",
        "35": "Tsaroany fa Andriamanitra no Vatolampiny, Ary Andriamanitra Avo Indrindra no Mpamaly ny ratsy natao taminy.",
        "36": "Nitady hamitaka azy tamin\u2019ny teniny anefa izy ireo, Ary nitady handainga taminy.",
        "37": "Tsy mba nifikitra tanteraka taminy ny fon\u2019izy ireo. Nivadika tamin\u2019ny fifanekena nataony taminy koa izy ireo.",
        "38": "Namindra fo anefa izy, ary namela fahadisoana, ka tsy nandringana. Imbetsaka koa izy no nanindry ny fahatezerany, Ka tsy namoaka ny fahavinirany rehetra.",
        "39": "Tsaroany foana fa nofo ihany ireo, Ary miala ny ainy ka tsy miverina intsony.",
        "40": "Impiry impiry moa izy ireo no nikomy taminy tany an-tany efitra, Sy nanao izay nampalahelo azy tany amin\u2019ny tany karakaina?",
        "41": "Imbetsaka izy ireo no nitsapa toetra an\u2019Andriamanitra, Ka nanao izay nampahory an\u2019Ilay Masin\u2019ny Israely.",
        "42": "Nohadinoin\u2019izy ireo ny zavatra nataon\u2019ny tanan\u2019Andriamanitra, Dia ny andro nanavotany azy tamin\u2019ny fahavalo.",
        "43": "Eny, nohadinoin\u2019izy ireo ny famantarana nataony tany Ejipta, Sy ny fahagagana nataony teo amin\u2019ny sahan\u2019i Zoana,",
        "44": "Ary ny nanovany ho ra an\u2019ireo lakandranon\u2019i Neily, Mba tsy hisotroan\u2019izy ireo avy tamin\u2019ny reniranony.",
        "45": "Nandefasany fihitra izy ireo mba hihinana azy, Ary sahona mba hampahory azy.",
        "46": "Nomeny hohanin\u2019ny kalalao ny vokatry ny taniny, Ary nomeny hohanin\u2019ny valala izay nisasarany.",
        "47": "Nataony matin\u2019ny havandra ny voalobony, Ary potiky ny havandra ny aviavidia teo amin\u2019ny taniny.",
        "48": "Natolony ho fatin\u2019ny havandra koa ny bibiny mpitondra entana, Ary ny biby fiompiny, ho fatin\u2019ny areti-mandringana.",
        "49": "Nampihariny tamin\u2019izy ireo ny fahatezerany mafy, Dia fisafoahana sy fanamelohana sy fampahoriana, Ary anjely maro izay nirahina hitondra loza.",
        "50": "Nanomana lalana ho an\u2019ny fahatezerany izy, Ary tsy niaro azy ireo * tsy ho faty. Natolony ho an\u2019ny areti-mandringana koa ny ain\u2019izy ireo.",
        "51": "Farany, dia novonoiny ho faty daholo ny lahimatoa tany Ejipta, Eny, naripany tao amin\u2019ireo tranolain\u2019i Hama ny voalohan-terak\u2019izy ireo.",
        "52": "Ary nentiny nandeha toy ny andian\u2019ondry ny vahoakany, Ka notarihiny toy ny andiam-biby, tany an-tany efitra.",
        "53": "Nitarika azy ireo foana izy, ka tsy nanana ahiahy izy ireo sady tsy natahotra. Voasaron\u2019ny ranomasina ny fahavalon\u2019izy ireo.",
        "54": "Ary nentiny tany amin\u2019ny faritaniny masina izy ireo, Dia ilay faritra be tendrombohitra azon\u2019ny tanany ankavanana.",
        "55": "Noho ny amin\u2019izy ireo no nandroahany tsikelikely an\u2019ireo firenena. Nizara lova ho azy ireo izy, ka nampiasa tady fandrefesana. Koa nampitoetra ny fokon\u2019ny Israely tao an-tranony avy izy.",
        "56": "Nitsapa toetra an\u2019ilay Andriamanitra Avo Indrindra anefa izy ireo sady nikomy taminy, Ary tsy narahin\u2019izy ireo ny fampahatsiahivany.",
        "57": "Nania foana koa izy ireo sady nivadika toy ny razany. Tsy azo nianteherana izy ireo, toy ny tsip\u00ecka migoragora.",
        "58": "Nampahatezitra azy foana izy ireo noho ny toerana avo naoriny, Ary nanao izay hahasaro-piaro azy noho ny sary sokitra nivavahany.",
        "59": "Nahare izany Andriamanitra ka nisafoaka, Dia nohamavoiny tanteraka ny Israely.",
        "60": "Farany, dia nafoiny ilay tranolay tao Silo, Dia ilay tranolay nonenany teo amin\u2019ny olombelona.",
        "61": "Navelany hoentina ho babo ilay mariky ny heriny, Ary navelany ho lasan\u2019ny fahavalo ilay mariky ny hatsaran-tarehiny.",
        "62": "Natolony ho lavon-tsabatra ny olony, Ary nisafoaka tamin\u2019ny lovany izy.",
        "63": "Kilan\u2019ny afo ny tovolahiny, Ary tsy mba nahazo dera ny virjininy.",
        "64": "Lavon-tsabatra ny mpisorony, Ary ny mpitondratenany tsy mba nitomany.",
        "65": "Koa nifoha tamin\u2019ny torimasony i Jehovah, Toy ny lehilahy mahery efa tsy mamon-divay intsony.",
        "66": "Ary nasiany avy tao aoriana ny fahavalony, Ka nataony afa-baraka nandritra ny fotoana tsy voafetra.",
        "67": "Nolaviny ny tranolain\u2019i Josefa, Ary tsy nofidiny ny fokon\u2019i Efraima.",
        "68": "Fa ny fokon\u2019i Joda kosa no nofidiny, Eny, ny Tendrombohitra Ziona, izay tiany.",
        "69": "Naoriny ho toy ny havoana ny toerany masina, Tahaka ny tany izay naoriny ho mandrakizay.",
        "70": "Koa nifidy an\u2019i Davida mpanompony izy, Ka naka azy avy tany amin\u2019ny valan\u2019ondry.",
        "71": "Teny am-piandrasana ondrivavy mampinono izy No nalainy mba hiandry an\u2019i Jakoba olony Sy Israely lovany.",
        "72": "Koa niandry an\u2019ireo araka ny fahitsian\u2019ny fony izy, Ary nitarika an\u2019ireo tamim-pahakingana."
    },
    "79": {
        "1": "Nidiran\u2019ireo firenena ny lovanao, Andriamanitra \u00f4! Nolotoiny ny tempolinao masina, Ary nataony korontam-bato miavosa i Jerosalema.",
        "2": "Nomeny ho sakafon\u2019ny voro-manidina ny fatin\u2019ny mpanomponao, Ary ho an\u2019ny bibidia ny nofon\u2019ireo tsy mivadika aminao.",
        "3": "Nataony nandriaka toy ny rano ny ran\u2019izy ireo Nanerana an\u2019i Jerosalema, ary tsy nisy nandevina azy.",
        "4": "Nanjary nandatsa anay ny mpiara-monina taminay, Ary naneso sy nanaraby anay ny manodidina anay.",
        "5": "Mandra-pahoviana ianao no mbola ho tezitra, Jehovah \u00f4? Ho mandrakizay ve? Mandra-pahoviana no hirehitra toy ny afo ny fahatezeranao?",
        "6": "Aoka ianao hanampatra ny fahatezeranao amin\u2019ireo firenena tsy mahalala anao, Sy amin\u2019ireo fanjakana tsy miantso ny anaranao.",
        "7": "Fa nataony ripaka tanteraka i Jakoba, Ary nataon\u2019izy ireo lasa aolo ny fonenany.",
        "8": "Aza fohazina mba hamelezana anay ny fahadisoan\u2019ny razanay. Aza ela re e! Mba anehoy famindram-po izahay, Fa mahantra fadiranovana.",
        "9": "Ry Andriamanitra mpamonjy anay \u00f4, ampio izahay Noho ny voninahitry ny anaranao. Afaho izahay ary avelao ny fahotanay, noho ny anaranao.",
        "10": "Nahoana ny firenena no dia hilaza hoe: \u201cAiza izay mba Andriamanitr\u2019ireo?\u201d Aoka ho fantatry ny firenena sy ho hitan\u2019ny masonay, Fa mamaly ny ran\u2019ny mpanomponao ianao.",
        "11": "Ho tonga hatrany aminao anie ny senton\u2019ny voafonja! Lehibe ny sandrinao, ka mba tsimbino ny ain\u2019ireo nomelohina ho faty.",
        "12": "Aoka hovalianao * avo fito heny ny mpiara-monina aminay, Noho ny nanalany baraka anao, Jehovah \u00f4!",
        "13": "Fa izahay kosa, izay olonao sy ondry ao amin\u2019ny kijananao, Dia hisaotra anao mandritra ny fotoana tsy voafetra, Ary hanambara ny fiderana anao, hatramin\u2019ny taranaka fara mandimby."
    },
    "80": {
        "1": "Mihainoa, ry Mpiandry ny Israely \u00f4, Dia ianao izay mitarika an\u2019i Josefa toy ny fitarika andian\u2019ondry. Mamirapirata, ry ilay mipetraka eo amin\u2019ny kerobima \u00f4!",
        "2": "Fohazy ny herinao, eo anatrehan\u2019i Efraima sy Benjamina ary Manase, Ka avia hamonjy anay.",
        "3": "Avereno ho toy ny taloha izahay, Andriamanitra \u00f4! Ampamirapirato ny tavanao mba hahavoavonjy anay.",
        "4": "Ry Jehovah Andriamanitry ny tafika \u00f4, mandra-pahoviana no hahatezitra anao ny vavaka ataon\u2019ny olonao?",
        "5": "Ranomaso no ataonao sakafony, Ary ranomaso mandriaka no ampisotroinao azy.",
        "6": "Ataonao miady anay ny manodidina anay, Ary manaram-po maneso anay ny fahavalonay.",
        "7": "Avereno ho toy ny taloha izahay, ry Andriamanitry ny tafika \u00f4! Ampamirapirato ny tavanao mba hahavoavonjy anay.",
        "8": "Nisy voaloboka nafindranao avy tany Ejipta. Noroahinao ireo firenena mba hahafahanao hamboly azy.",
        "9": "Ary nodiovinao ny toerana hambolenao azy, mba hahafahany hamaka sy hameno ilay tany.",
        "10": "Naharakotra ny tendrombohitra ny alokalony, Ary ny sampany naharakotra ny hazo sederan\u2019Andriamanitra.",
        "11": "Nisandrahaka tsikelikely hatrany an-dranomasina ny sampany, Ary hatrany amin\u2019ny Renirano ny rantsany.",
        "12": "Nahoana no noravanao ny fefy vatony? Ary nahoana no mioty ny voany, izay rehetra mandalo?",
        "13": "Trongitrongisin\u2019ny lambo avy any an\u2019ala izy, Ary hohanin\u2019ny biby maro be avy any an-tsaha.",
        "14": "Miverena re, ry Andriamanitry ny tafika \u00f4! Aoka ianao hitsinjo avy any an-danitra, ka jereo sy karakarao ity voaloboka ity,",
        "15": "Sy ilay foto-boaloboka nambolen\u2019ny tananao ankavanana. Ary tsinjovy ilay solofo izay nohatanjahinao ho anao.",
        "16": "Kilan\u2019ny afo izy sady voakapa. Ringana izy ireo noho ny anatra mafy nataonao.",
        "17": "Aoka ny tananao hanampy an\u2019ilay olona eo an-tananao ankavanana, Dia ilay zanak\u2019olombelona izay nohatanjahinao ho anao.",
        "18": "Tsy hiala aminao izahay. Hitsimbina ny ainay anie ianao, mba hiantsoanay ny anaranao!",
        "19": "Avereno ho toy ny taloha izahay, ry Jehovah Andriamanitry ny tafika \u00f4! Ampamirapirato ny tavanao mba hahavoavonjy anay."
    },
    "81": {
        "1": "Mihobia an\u2019Andriamanitra fa izy no herintsika, Manaova horakora-pandresena ho an\u2019Andriamanitr\u2019i Jakoba.",
        "2": "Manaova hira fiderana, ary mak\u00e0 ampongatapaka Sy harpa mahafinaritra ary lokanga.",
        "3": "Tsofy ny anjombona, rehefa tsinam-bolana Sy rehefa fenomanana, fa fety ny andro.",
        "4": "Lal\u00e0na ho an\u2019ny Israely mantsy izany, Didy navoakan\u2019ilay Andriamanitr\u2019i Jakoba.",
        "5": "Nomeny ho fampahatsiahivana an\u2019i Josefa izany, Tamin\u2019izy nitety an\u2019i Ejipta. Fiteny tsy haiko no fandreko tamin\u2019izany fotoana izany.",
        "6": "\u201cNesoriko teo an-tsorony ny enta-mavesatra, Ary tsy nampitondraina sobika intsony ny tanany.",
        "7": "Niantso tao anatin\u2019ny fahoriana ianao, dia namonjy anao aho, Namaly anao aho, tao amin\u2019ny toerana miafina fonenan\u2019ny kotroka. Nandinika anao aho, teo amin\u2019ny ranon\u2019i Meriba. Sela.",
        "8": "Mihainoa, ry oloko, fa hijoro ho vavolombelona hiampanga anao aho. Ry Israely \u00f4, raha mba nihaino ahy mantsy ianao,",
        "9": "Dia tsy ho nisy andriamani-kafa teo aminao, Ary tsy ho niankohoka teo anatrehan\u2019ny andriamanitry ny firenen-kafa ianao.",
        "10": "Izaho Jehovah no Andriamanitrao, Ilay nitondra anao niakatra avy tany Ejipta. Sokafy mitanatana ny vavanao, fa hofenoiko.",
        "11": "Tsy nihaino ny feoko anefa ny oloko, Ary tsy vonona ny hankat\u00f2 ahy ny Israely.",
        "12": "Koa navelako handeha araka ny ditran\u2019ny fony izy, Ka nanao izay saim-pantany.",
        "13": "Raha mba nihaino ahy mantsy ny oloko, Raha mba nandeha tamin\u2019ny lalako mantsy ny Israely,",
        "14": "Dia ho nataoko nilavo lefona mora foana ny fahavalony, Ary ny tanako kosa namely an\u2019ireo nandrafy azy!",
        "15": "Ireo mankahala mafy an\u2019i Jehovah kosa hanatona azy amin-tahotra, Ary haharitra mandritra ny fotoana tsy voafetra ny loza hanjo azy.",
        "16": "Homeko varimbazaha faran\u2019izay tsara * ny oloko mba hohaniny, Ary hataoko voky tantely avy ao amin\u2019ny harambato izy ireo.\u201d"
    },
    "82": {
        "1": "Maka toerana Andriamanitra, eo amin\u2019ny fivoriana tarihin\u2019Andriamanitra, Eo amin\u2019ireo andriamanitra Izy no mitsara, ka manao hoe:",
        "2": "\u201cMandra-pahoviana ianareo no hanao ny tsy rariny rehefa mitsara, Na hiangatra amin\u2019ny ratsy fanahy? Sela.",
        "3": "Tsarao araka ny hitsiny ny mahantra sy ny kamboty ray. Omeo rariny ny ory sy ny madinika.",
        "4": "Vonjeo ny mahantra sy ny ory, Ka afaho eo am-pelatanan\u2019ny ratsy fanahy.\u201d",
        "5": "Tsy mahalala izy ireo, ary tsy mahafantatra. Miraparapa ao anaty haizina izy ireo, Ka voahozongozona ny fototry ny tany manontolo.",
        "6": "\u201cHoy aho: \u2018andriamanitra ianareo, Ary zanak\u2019ilay Avo Indrindra ianareo rehetra.",
        "7": "Ho faty toy ny olon-drehetra ihany anefa ianareo, Ary ho lavo toy ny andriana rehetra!\u2019\u201d",
        "8": "Mitsang\u00e0na, Andriamanitra \u00f4, ka tsarao ny tany, Fa anao tokoa ny firenena rehetra."
    },
    "83": {
        "1": "Aza mangina fotsiny, Andriamanitra \u00f4! Aza mangina tsy miteny, na mijery fotsiny, Andriamanitra \u00f4!",
        "2": "Fa mitabataba ny fahavalonao, Ary mampitraka ny lohany ireo mankahala mafy anao.",
        "3": "Miray tetika mangingina mba hamelezana ny vahoakanao izy ireo, Sady mikotrika zava-dratsy hanoherana an\u2019ireo olona efa nafeninao.",
        "4": "Hoy izy ireo: \u201cAndao hofoanantsika tanteraka ny fireneny, Mba tsy hotsarovana intsony ny anarana hoe Israely.\u201d",
        "5": "Fa hevi-dratsy no ao am-pony, ka niara-nikaon-doha izy ireo, Ary nanao fifanekena hanoherana anao.",
        "6": "Hanohitra anao tokoa ny tranolain\u2019i Edoma sy ny Ismaelita sy ny Moabita sy ny Hagarita,",
        "7": "Sy Gebala sy Amona sy Amaleka, Ary Filistia mbamin\u2019ny mponin\u2019i Tyro.",
        "8": "Niaraka tamin\u2019izy ireo koa i Asyria. Nanjary toy ny sandry nanampy an\u2019ireo taranak\u2019i Lota ireny. Sela.",
        "9": "Ataovy toy ny nanaovanao ny Midianina sy Sisera izy ireo, Sy toy ny nanaovanao an\u2019i Jabina teo amin\u2019ny lohasaha falehan-driakan\u2019i Kisona.",
        "10": "Ringana tany En-dora izy ireo, Ka lasa zeziky ny tany.",
        "11": "Ataovy toy ny nanaovanao an\u2019i Oreba sy Zeba ny olona ambony eo aminy. Ary ny andrianany rehetra kosa ataovy toy ny nanaovanao an\u2019i Zebaha sy Zalmona,",
        "12": "Izay nilaza hoe: \u201cAndao halaintsika ho antsika ny fonenan\u2019Andriamanitra.\u201d",
        "13": "Ataovy tahaka ny tsilo atambolimbolin\u2019ny tadio izy ireo, Andriamanitro \u00f4, Ary ataovy tahaka ny mololo entin\u2019ny rivotra.",
        "14": "Toy ny afo mandoro ala Sy toy ny lelafo mandrehitra tendrombohitra,",
        "15": "Dia ho toy izany anie no hanenjehanao azy amin\u2019ny tafio-drivotrao, Sy hampitebitebenao azy amin\u2019ny rivo-mahery avy aminao!",
        "16": "Ataovy afa-baraka tanteraka izy ireo, Mba hitadiavan\u2019ny olona ny anaranao, Jehovah \u00f4!",
        "17": "Ho menatra sy hitebiteby mandrakariva anie izy ireo Ka hangaihay sy ho ringana,",
        "18": "Mba ho fantatry ny olona fa ianao irery ihany, izay manana anarana hoe Jehovah, No Avo Indrindra ambonin\u2019ny tany manontolo!"
    },
    "84": {
        "1": "Tiako loatra ny tranolainao be voninahitra, Jehovah Tompon\u2019ny tafika \u00f4!",
        "2": "Manimanina te ho any amin\u2019ny tokotanin\u2019ny tranolain\u2019i Jehovah aho, ka trotraky ny alahelo. Mihoby an\u2019ilay Andriamanitra velona ny foko sy ny tenako manontolo.",
        "3": "Na ny vorona aza nahita trano, Ary ny sidintsidina nahita akany Hametrahany ny zanany, Dia eo amin\u2019ny alitaranao be voninahitra, Jehovah Tompon\u2019ny tafika \u00f4, ry Mpanjakako sy Andriamanitro!",
        "4": "Sambatra ny olona monina ao an-tranonao! Fa midera anao foana izy ireo. Sela.",
        "5": "Sambatra ny olona mahazo hery avy aminao, Sy maniry hizotra amin\u2019ny lalana mankany an-tranonao.",
        "6": "Na dia lemaka karakaina anirian\u2019ny hazo bak\u00e0 * aza no andalovany, Dia manjary toy ny tany misy loharano. Mitafy fiderana toy ny fitafy akanjo ilay mpampianatra.",
        "7": "Hitombo hery eny am-pandehanana ireny, Ary samy miseho eo anatrehan\u2019Andriamanitra ao Ziona.",
        "8": "Henoy ny vavaka ataoko, Jehovah Andriamanitry ny tafika \u00f4! Aoka ianao hanongilan-tsofina, ry Andriamanitr\u2019i Jakoba \u00f4! Sela.",
        "9": "Ry Andriamanitra ampinganay \u00f4, mba jereo Sy tsinjovy ilay voahosotrao.",
        "10": "Fa ny indray andro eo an-tokotaninao dia tsara noho ny arivo any an-toeran-kafa. Aleoko mijoro eo an-tokonam-baravaran\u2019ny tranon\u2019Andriamanitro, Toy izay hiriaria ao amin\u2019ny tranolain\u2019ny ratsy fanahy.",
        "11": "Fa masoandro sy ampinga i Jehovah Andriamanitra, Fankasitrahana sy voninahitra no omeny. Tsy hiahotra ny hanome zava-tsoa ho an\u2019izay mandeha tsy misy tsiny i Jehovah.",
        "12": "Jehovah Tompon\u2019ny tafika \u00f4, sambatra izay olona matoky anao."
    },
    "85": {
        "1": "Finaritra amin\u2019ny taninao ianao, Jehovah \u00f4! Efa nampodinao ireo babo taranak\u2019i Jakoba.",
        "2": "Efa namela ny fahadisoan\u2019ny olonao ianao, Ary efa ninia tsy nijery ny fahotany rehetra. Sela.",
        "3": "Nofehezinao ny fahatezeranao rehetra, Ka tsy nisafoaka intsony ianao.",
        "4": "Avereno ho toy ny taloha izahay, ry Andriamanitry ny famonjena anay \u00f4! Ary aza sosotra aminay intsony.",
        "5": "Ho tezitra aminay mandritra ny fotoana tsy voafetra ve ianao? Hitohy hatramin\u2019ny taranaka fara mandimby ve ny fahatezeranao?",
        "6": "Dia tsy hamelona anay intsony tokoa ve ianao? Hifaly aminao mantsy ny olonao raha velominao indray!",
        "7": "Anehoy hatsaram-panahy feno fitiavana izahay, Jehovah \u00f4! Ary enga anie hamonjy anay ianao!",
        "8": "Hihaino izay holazain\u2019i Jehovah Andriamanitra aho, Satria izy hiresaka momba ny fihavanana amin\u2019ny olony sy amin\u2019ireo tsy mivadika aminy. Aoka anefa izy ireo tsy hanjary hatoky tena indray.",
        "9": "Eny tokoa, akaikin\u2019izay matahotra an\u2019Andriamanitra ny famonjeny, Mba hitoeran\u2019ny voninahitra eto amin\u2019ny taninay.",
        "10": "Fa mihaona ny hatsaram-panahy sy ny fahitsiana, Ary mifanoroka ny fahamarinana sy ny fiadanana.",
        "11": "Hitsimoka avy amin\u2019ny tany ny fahitsiana, Ary ny fahamarinana hitazana avy any an-danitra.",
        "12": "Hanome zava-tsoa i Jehovah, Ary hahavokatra ny taninay.",
        "13": "Handeha eo anoloan\u2019Andriamanitra ny fahamarinana, Ka ho hita soritra eny amin\u2019ny lalan\u2019Andriamanitra ny dian-tongony."
    },
    "86": {
        "1": "Aoka ianao hanongilan-tsofina, Jehovah \u00f4! Valio aho Fa ory sy mahantra.",
        "2": "Arovy aho satria tsy mivadika aminao. Andriamanitro ianao, ka mba vonjeo ity mpanomponao izay matoky anao.",
        "3": "Iantrao aho, Jehovah \u00f4, Fa ianao no antsoiko mandrakariva.",
        "4": "Ampifalio ity mpanomponao, Fa foiko ho anao ny tenako, Jehovah \u00f4!",
        "5": "Tsara toetra sy vonona hamela heloka ianao, Jehovah \u00f4, Sady tena tsara fanahy sy be fitiavana amin\u2019izay rehetra miantso anao.",
        "6": "Aoka ianao hanongilan-tsofina, Jehovah \u00f4, rehefa mivavaka aho, Ary henoy ny fitalahoako!",
        "7": "Hiantso anao aho amin\u2019ny andro fahoriako, Satria hamaly ahy ianao.",
        "8": "Tsy misy andriamanitra toa anao, Jehovah \u00f4! Ary tsy misy mahavita asa sahala amin\u2019izay vitanao.",
        "9": "Ho avy ny firenena rehetra nataonao, Ka hiankohoka eo anatrehanao, Jehovah \u00f4, Sy hankalaza ny anaranao!",
        "10": "Fa lehibe ianao ary manao zava-mahagaga, Ianao irery no Andriamanitra.",
        "11": "Ampianaro ny lalanao aho, Jehovah \u00f4! Handeha amin\u2019ny fahamarinanao aho. Ataovy izay hatahorako ny anaranao amin\u2019ny foko manontolo.",
        "12": "Midera anao amin\u2019ny foko manontolo aho, Jehovah Andriamanitro \u00f4! Homeko voninahitra mandritra ny fotoana tsy voafetra ny anaranao,",
        "13": "Satria tena tsara fanahy sy be fitiavana amiko ianao, Ary novonjenao tsy hidina any amin\u2019ny Fasana * lalina indrindra aho. *",
        "14": "Andriamanitra \u00f4, nitsangana hamely ahy ny olona sahisahy ratsy, Ary nifofo ny aiko ny andian\u2019olona lozabe. Tsy mba nataon\u2019izy ireo teo anatrehany ianao.",
        "15": "Fa ianao kosa, Jehovah \u00f4, dia Andriamanitra mamindra fo sy tsara fanahy, Tsy mora tezitra ary be hatsaram-panahy feno fitiavana sady tena tia fahamarinana.",
        "16": "Tsinjovy aho, ka iantrao. Omeo ny herinao ity mpanomponao, Ary vonjeo ity zanaky ny mpanompovavinao.",
        "17": "Omeo famantarana manaporofo ny hatsaran-toetranao aho, Mba ho hitan\u2019ireo mankahala ahy izany, ka ho menatra izy ireo. Fa ianao, Jehovah \u00f4, no manampy sy mampionona ahy."
    },
    "87": {
        "1": "Any an-tendrombohitra masina no fototra iorenany.",
        "2": "Ny vavahadin\u2019i Ziona no tian\u2019i Jehovah kokoa Noho ny tranolay rehetran\u2019i Jakoba.",
        "3": "Malaza ho be voninahitra ianao, ry tan\u00e0nan\u2019ilay tena Andriamanitra! Sela.",
        "4": "Hambarako ho isan\u2019ireo mahalala ahy i Rahaba sy Babylona. Hoy aho momba an\u2019i Filistia sy Tyro ary Kosy: \u201cSamy teraka tany Ziona ireo.\u201d",
        "5": "Hisy hilaza momba an\u2019i Ziona hoe: \u201cSamy teraka tany ny tsirairay amin\u2019ireo.\u201d Ilay Avo Indrindra no hanamafy orina an\u2019i Ziona.",
        "6": "Izao no holazain\u2019i Jehovah, rehefa horaketiny an-tsoratra ireo firenena: \u201cSamy teraka tany Ziona ireo.\u201d Sela.",
        "7": "Hisy mpihira, ary hisy koa mpandihy manao faribolana, izay hilaza hoe: \u201cAo aminao daholo ny loharanoko.\u201d"
    },
    "88": {
        "1": "Ry Jehovah Andriamanitra mpamonjy ahy \u00f4, Mitaraina aho amin\u2019ny antoandro, Ary mitaraina eo anatrehanao koa amin\u2019ny alina.",
        "2": "Ho tonga eo anatrehanao ny vavaka ataoko, Ka aoka ianao hanongilan-tsofina hihaino ny fitalahoako.",
        "3": "Fa efa ampy izay fahoriana nanjo ahy izay, Ary madiva hitelina ny aiko ny Fasana. *",
        "4": "Natao ho isan\u2019ireo hidina any an-davaka aho, Ary nanjary tsy nanan-kery na dia lehilahy tomady aza.",
        "5": "Nahazo fahafahana toy ny olona efa maty aho, Eny, toy ny maty mivalampatra ao am-pasana, Izay tsy tsaroanao intsony, Sady tsy ampian\u2019ny tananao.",
        "6": "Nataonao tao amin\u2019ny lavaka faran\u2019izay lalina aho, Tao amin\u2019ny haizina, tao amin\u2019ny lavaka be mangitsokitsoka.",
        "7": "Nanampatra ny fahatezeranao tamiko ianao, Nataonao niantonta tamiko daholo ny onjanao mahery mba hampahoriana ahy. Sela.",
        "8": "Nampanalavirinao ahy ny namako, Ary nataonao tena naharikoriko azy aho. Voageja aho ka tsy tafavoaka.",
        "9": "Reraky ny fahoriana ny masoko. Miantso anao foana aho, Jehovah \u00f4, Ary mamelatra ny tanako ho aminao.",
        "10": "Hanao fahagagana ho an\u2019ny maty ve ianao? Hitsangana ve ireo maty izay tsy mahefa na inona na inona? Hidera anao ve izy ireo? Sela.",
        "11": "Hotorina any am-pasana ve ny hatsaram-panahinao feno fitiavana, Ary ny tsy fivadihanao ve hotantaraina any amin\u2019ny toerana mahal\u00f2 ny nofo?",
        "12": "Ho fantatra ao amin\u2019ny haizina ve ny fahagagana nataonao, Ary ny fahamarinanao ve ho fantatra ao amin\u2019ny tanin\u2019ny fanadinoana?",
        "13": "Ianao anefa, Jehovah \u00f4, no antsoiko hamonjy ahy, Ary tonga any aminao isa-maraina ny vavaka ataoko.",
        "14": "Nahoana ianao no manary ahy, Jehovah \u00f4? Nahoana ianao no manafina ny tavanao amiko?",
        "15": "Hatramin\u2019ny fahazazako aho no efa ory sy saika maty. Nijaly mafy aho noho ny zava-mampahatahotra avy taminao.",
        "16": "Saika nandifotra ahy ny fahatezeranao mafy, Ary nanjary tsy nahateny aho noho ny horohoro avy taminao.",
        "17": "Nanodidina ahy mandrakariva toy ny rano ireny, Niara-nihodidina tamiko izy rehetra.",
        "18": "Nampanalavirinao ahy ny namako sy ny sakaizako, Ary ny haizina no mba namako."
    },
    "89": {
        "1": "Hohiraiko mandritra ny fotoana tsy voafetra ny hatsaram-panahy feno fitiavana nasehon\u2019i Jehovah. Hatramin\u2019ny taranaka fara mandimby no hanambarako fa tsy mivadika ianao.",
        "2": "Fa hoy aho: \u201cHo mafy orina mandrakizay ny hatsaram-panahinao feno fitiavana, Ary ataonao tsara fototra any an-danitra ny tsy fivadihanao.\u201d",
        "3": "\u201cEfa nanao fifanekena tamin\u2019ilay voafidiko aho, Ary efa nianiana tamin\u2019i Davida mpanompoko hoe:",
        "4": "\u2018Hataoko maharitra mandritra ny fotoana tsy voafetra ny taranakao, Ary ny seza fiandriananao hataoko mafy orina hatramin\u2019ny taranaka fara mandimby.\u2019\u201d Sela.",
        "5": "Hoderain\u2019ny lanitra ny zava-mahagaga nataonao, Jehovah \u00f4, Eny, hoderaina eo anivon\u2019ny fiangonan\u2019ireo masina ny tsy fivadihanao.",
        "6": "Fa iza any an-danitra no afaka mifampitaha amin\u2019i Jehovah? Iza amin\u2019ireo zanak\u2019Andriamanitra no mitovy amin\u2019i Jehovah?",
        "7": "Andriamanitra tokony hohajaina izy, eo anivon\u2019ireo masina mpinamana akaiky. Be voninahitra sy mendrika hatahorana izy, eo amin\u2019izay rehetra manodidina azy.",
        "8": "Jehovah Andriamanitry ny tafika \u00f4, Iza no mahery tahaka anao, ry Jah? Mendri-pitokisana ianao amin\u2019ny zava-drehetra.",
        "9": "Manjaka amin\u2019ny ranomasina misamonta ianao, Ary ianao no mampitony azy raha avo be ny onjany.",
        "10": "Notorotoroinao i Rahaba, ka toy ny olona novonoina. Ny herin-tsandrinao no nanaparitahanao ny fahavalonao.",
        "11": "Anao ny lanitra, ary anao koa ny tany. Ny tany lonaka sy izay rehetra eo aminy, dia ianao no nanao azy.",
        "12": "Ianao no nanao ny avaratra sy ny atsimo, Ary mihoby sy midera ny anaranao i Tabara sy Hermona.",
        "13": "Manan-tsandry mahery ianao, Matanjaka ny tananao, Ary misandratra ny tananao ankavanana.",
        "14": "Ny rariny sy ny hitsiny no fototra iorenan\u2019ny seza fiandriananao, Ary mankeo anatrehanao ny hatsaram-panahy feno fitiavana sy ny fahamarinana.",
        "15": "Sambatra izay olona manao horakora-pifaliana. Handeha amin\u2019ny fahazavan\u2019ny tavanao foana izy ireo, Jehovah \u00f4!",
        "16": "Ny anaranao no ifaliany mandrakariva, Ary ny fahamarinanao no isandratany.",
        "17": "Fa ianao no voninahitry ny heriny, Ary noho ny fankasitrahanao, dia misandratra ny tandrokay.",
        "18": "Avy amin\u2019i Jehovah ny ampinganay, Ary avy amin\u2019Ilay Masin\u2019ny Israely ny mpanjakanay.",
        "19": "Tamin\u2019izany, dia niteny tao amin\u2019ny fahitana ianao, Ka nilaza tamin\u2019ireo tsy nivadika taminao hoe: \u201cNanampy olo-mahery aho, Ary nanandratra olona iray nofidiko teo amin\u2019ny vahoaka.",
        "20": "Nahita an\u2019i Davida mpanompoko aho, Ka nohosorako menaka masina izy.",
        "21": "Homba azy ny tanako mahery, Hanatanjaka azy koa ny sandriko.",
        "22": "Tsy hisy fahavalo hampahory azy, Ary tsy hisy zanaky ny tsy fahamarinana hampijaly azy.",
        "23": "Nanamontsana ny fahavalony teo anatrehany aho, Sady tsy nitsahatra namely an\u2019ireo mankahala mafy azy.",
        "24": "Homba azy ny tsy fivadihako sy ny hatsaram-panahiko feno fitiavana, Ary ny anarako no isandratan\u2019ny tandrony.",
        "25": "Nataoko teo ambonin\u2019ny ranomasina ny tanany, Ary teo ambonin\u2019ny renirano ny tanany ankavanana.",
        "26": "Dia hiantso ahy izy hoe: \u2018Raiko ianao, Sady Andriamanitro sy Vatolampy mpamonjy ahy.\u2019",
        "27": "Ary izaho hanao azy ho lahimatoa, Sy ho ambony indrindra amin\u2019ny mpanjakan\u2019ny tany.",
        "28": "Mandritra ny fotoana tsy voafetra, dia tsy hesoriko aminy ny hatsaram-panahiko feno fitiavana, Ary ho azo antoka ny fifanekena nataoko taminy.",
        "29": "Hataoko maharitra mandrakizay ny taranany, Ary ny seza fiandrianany ho tahaka ny andron\u2019ny lanitra.",
        "30": "Raha mandika ny lal\u00e0ko ny taranany, Ka tsy mankat\u00f2 ny didim-pitsarako,",
        "31": "Ary raha manao tsinontsinona ny fitsipiko izy ireo, Ka tsy mitandrina ny didiko,",
        "32": "Dia hofaiziko amin\u2019ny tsorakazo satria nandika lal\u00e0na, Ary hokapohiko satria nanao fahadisoana.",
        "33": "Tsy hesoriko aminy anefa ny hatsaram-panahiko feno fitiavana, Ary tsy mba hivadika aho fa ho mendri-pitokisana foana.",
        "34": "Tsy hivadika amin\u2019ny fifanekena nataoko aho, Ary tsy hanova ny teny efa nolazaiko aho.",
        "35": "Efa nianiana indray mandeha tamin\u2019ny fahamasinako aho, Ka tsy handainga amin\u2019i Davida.",
        "36": "Haharitra mandritra ny fotoana tsy voafetra ny taranany, Ary haharitra eo anatrehako toy ny masoandro koa ny seza fiandrianany.",
        "37": "Ho mafy orina mandritra ny fotoana tsy voafetra, toy ny volana, izy io, Ary ho tahaka ilay vavolombelona mendri-pitokisana eny amin\u2019ny lanitra.\u201d Sela.",
        "38": "Ianao kosa anefa nanary an\u2019ilay voahosotrao, sy nanao tsinontsinona azy, Ary nisafoaka taminy.",
        "39": "Nohamavoinao ny fifanekena nataonao tamin\u2019ilay mpanomponao, Nozimbazimbainao ny diademany ka natsipinao tamin\u2019ny tany.",
        "40": "Narodanao daholo ny vala * nananany, Ary noravanao ny mandany.",
        "41": "Koa nandroba azy daholo izay rehetra nandalo, Ary nandatsa azy ny manodidina.",
        "42": "Nasandratrao ny tanana ankavanan\u2019ny fahavalony, Ary nampifalinao izay rehetra nandrafy azy.",
        "43": "Nataonao fahavalo indray ny sabany, Ary tsy nampianao izy tany an\u2019ady.",
        "44": "Nesorinao taminy ny famirapiratany, Ary natsipinao tamin\u2019ny tany ny seza fiandrianany.",
        "45": "Nohafohezinao ny andron\u2019ny fahatanorany, Norakofanao henatra izy. Sela.",
        "46": "Mandra-pahoviana ianao no hiafina, Jehovah \u00f4? Ho mandrakizay ve? Hirehitra foana toy ny afo ve ny fahatezeranao?",
        "47": "Tsarovy fa fohy ihany ange ny androm-piainako e! Dia ho very maina fotsiny ve ny namoronanao ny zanak\u2019olombelona rehetra?",
        "48": "Iza no olona mbola velon\u2019aina ka tsy ho faty? Afa-mandositra tsy ho voagejan\u2019ny Fasana * ve izy? * Sela.",
        "49": "Jehovah \u00f4, aiza ireny hatsaram-panahinao taloha ireny, Izay nianiananao tamin\u2019i Davida noho ianao tsy mivadika?",
        "50": "Tsarovy ny latsa nozakain\u2019ny mpanomponao, Jehovah \u00f4! Tsarovy ny nitondrako * latsa avy tamin\u2019ny firenena rehetra,",
        "51": "Sy ny nandatsan\u2019ireo fahavalonao an\u2019ilay voahosotrao, Jehovah \u00f4, Eny, ny nandatsan\u2019izy ireo azy noho izay rehetra nataony.",
        "52": "Hisaorana mandritra ny fotoana tsy voafetra anie i Jehovah! Amena! Amena!"
    },
    "90": {
        "1": "Jehovah \u00f4, ianao no tena fonenanay, Hatramin\u2019ny taranaka fara mandimby.",
        "2": "Talohan\u2019ny nahaterahan\u2019ny tendrombohitra, Sy ny niterahanao * ny tany mbamin\u2019ny tany lonaka, Dia efa Andriamanitra ianao hatrizay hatrizay ka ho mandrakizay.",
        "3": "Averinao ho vovoka ny olombelona mety maty, Ka hoy ianao: \u201cMiverena ho vovoka indray, ry zanak\u2019olombelona.\u201d",
        "4": "Fa eo imasonao ny arivo taona dia toy ny fandalon\u2019ny omaly, Ary toy ny fotoam-piambenana iray amin\u2019ny alina.",
        "5": "Nipaoka azy ireo tampoka ianao, ka nihelina toy ny torimaso izy ireo. Toy ny ahi-maitso izy ireo rehefa maraina ka miova.",
        "6": "Eny, mamony izy rehefa maraina ka miova, Nefa halazo sy ho maina rehefa hariva.",
        "7": "Fa ripaka izahay noho ny fahatezeranao, Ary mikorontan-tsaina noho ny fahaviniranao.",
        "8": "Nataonao teo anatrehanao ny fahadisoanay, Ary nataonao teo anoloan\u2019ny fahazavan\u2019ny tavanao ny fahotanay miafina.",
        "9": "Fa mihafohy ny androm-piainanay noho ny fahatezeranao. Mihelina toy ny sento ireo taona iainanay.",
        "10": "Fitopolo taona no androm-piainanay, Ary raha tena matanjaka izahay, ka mahatratra valopolo taona, Dia indrisy fa feno zava-tsarotra sy fijaliana izany! Mihelina ihany ny andron\u2019ny taonanay, ka lasa manidina izahay.",
        "11": "Iza no mahalala ny herin\u2019ny fahatezeranao? Ary iza no mahalala ny fisafoahanao? Lehibe toy ny halehiben\u2019ny fahatahorana anao izany.",
        "12": "Atoroy anay ny fanisana ny andronay, Mba hanananay fo hendry.",
        "13": "Miverena, Jehovah \u00f4! Mandra-pahoviana no hitohizan\u2019izao? Aoka ianao hanenina ka hamindra fo amin\u2019ny mpanomponao.",
        "14": "Aoka ho heniky ny hatsaram-panahinao feno fitiavana izahay rehefa maraina, Mba hihobianay sy hifalianay amin\u2019ny andro rehetra iainanay.",
        "15": "Ampifalio izahay araka ny isan\u2019ny andro nampahorianao anay Sy ireo taona nahitanay loza.",
        "16": "Aoka hiharihary amin\u2019ny mpanomponao ny asanao, Ary aoka ny voninahitrao hiseho amin\u2019ny taranany.",
        "17": "Ho aminay anie ny fankasitrahan\u2019i * Jehovah Andriamanitray! Ataovy mafy orina ny asan\u2019ny tananay, Eny, ny asan\u2019ny tananay no ataovy mafy orina."
    },
    "91": {
        "1": "Izay monina ao amin\u2019ny toerana miafin\u2019ny Avo Indrindra, Dia hitoetra ao ambany alok\u2019Ilay Mahery Indrindra.",
        "2": "Hilaza amin\u2019i Jehovah aho hoe: \u201cFialofako ianao, ary fiarovana mafy ho ahy, Sady Andriamanitro izay hatokisako.\u201d",
        "3": "Fa izy no hanafaka anao amin\u2019ny fandriky ny mpamandri-borona, Sy amin\u2019ny areti-mandringana mitera-doza.",
        "4": "Ny volon\u2019elany no hisakanany an\u2019izay manatona hamely anao, Ary ao ambany elany no hialofanao. Ho ampinga lehibe ny fahamarinany, sady ho manda fiarovana.",
        "5": "Tsy hisy hatahoranao izay rehetra mampihorohoro amin\u2019ny alina, Na ny zana-tsip\u00ecka misidina amin\u2019ny antoandro,",
        "6": "Na ny areti-mandringana miely amin\u2019ny maizina, Na ny fandringanana mandripaka amin\u2019ny mitataovovonana.",
        "7": "Na dia hisy arivo aza ho lavo eo anilanao, Ary iray alina eo ankavananao, Dia tsy hanakaiky anao kosa izany loza rehetra izany.",
        "8": "Hitaza-maso fotsiny ianao, Ary ho hitanao ny hamaliana ny ratsy fanahy noho izay nataony.",
        "9": "Koa satria efa nilaza ianao hoe: \u201cFialofako i Jehovah\u201d, Dia nataonao fonenanao ny Avo Indrindra.",
        "10": "Tsy hisy loza hanjo anao, Na zava-doza hanakaiky ny tranolainao.",
        "11": "Fa homeny baiko hitsinjo anao ny anjeliny Mba hiaro anao amin\u2019ny lalanao rehetra.",
        "12": "Eny an-tanan\u2019izy ireo no hitondrana anao, Mba tsy hidona amin\u2019ny vato ny tongotrao.",
        "13": "Hanitsakitsaka liona tanora sy k\u00f4br\u00e0 ianao, Ary hanosihosy liona tanora masiaka sy bibilava ngezabe.",
        "14": "Satria izaho no niraiketan\u2019ny fony Dia hanafaka azy aho. Harovako izy, satria nanjary nahalala ny anarako.",
        "15": "Hiantso ahy izy, dia hamaly azy aho. Ho eo aminy aho raha ory izy. Hamonjy azy aho, ary hanome voninahitra azy.",
        "16": "Hataoko ela velona izy ka ho afa-po amin\u2019izany, Ary hataoko izay hahazoany famonjena avy amiko."
    },
    "92": {
        "1": "Tsara ny misaotra anao, Jehovah \u00f4, Sy ny mihira fiderana ho an\u2019ny anaranao, ry Avo Indrindra \u00f4!",
        "2": "Tsara ny manambara ny hatsaram-panahinao feno fitiavana, rehefa maraina, Sy ny miresaka momba ny tsy fivadihanao, rehefa alina.",
        "3": "Tsara ny manao izany miaraka amin\u2019ny lokanga misy tadiny folo sy ny mand\u00f4linina, Ary ny feon\u2019ny harpa maneno mafy.",
        "4": "Fa mampifaly ahy ianao, Jehovah \u00f4, ka ny asanao no ampifalianao ahy, Ary noho ny asan\u2019ny tananao, dia mihoby aho.",
        "5": "Lehibe tokoa ny asanao, Jehovah \u00f4, Ary tena lalina ny fisainanao.",
        "6": "Tsy fantatry ny olona tsy misaina izany, Ary tsy azon\u2019ny olona adala.",
        "7": "Rehefa mitsiry tahaka ny ahitra ny ratsy fanahy, Ary miroborobo ny mpanao ratsy rehetra, Dia midika izany fa ho ringana mandrakizay izy ireo.",
        "8": "Ambony indrindra mandritra ny fotoana tsy voafetra ianao, Jehovah \u00f4!",
        "9": "Fa ny fahavalonao kosa, Jehovah \u00f4, Eny, ny fahavalonao ho ringana. Ary hiparitaka ny mpanao ratsy rehetra.",
        "10": "Ianao kosa hanandratra ny tandroko ho toy ny an\u2019ny ombidia, Ary izaho hihosotra menaka mahamandimandina.",
        "11": "Ny masoko ho faly hijery ny fahavaloko, Ary ny sofiko handre ny fahavoazan\u2019ireo mitsangana hanohitra ahy, dia ireo mpanao ratsy.",
        "12": "Hiroborobo toy ny hazo palmie ny olo-marina, Sady ho ngezabe toy ny hazo sedera any Libanona.",
        "13": "Hiroborobo ireo nambolena tao an-tranon\u2019i Jehovah, Sy tao an-tokotanin\u2019ny tranon\u2019Andriamanitsika.",
        "14": "Mbola handrobona foana izy ireo na dia efa fotsy volo aza, Ary mbola hatanjaka sy havitribitrika,",
        "15": "Mba hanambara fa mahitsy i Jehovah. Vatolampiko izy, ary tsy misy tsy fahamarinana ao aminy."
    },
    "93": {
        "1": "Lasa mpanjaka i Jehovah! Mitafy fahamboniana izy, Mitafy sy misikina hery i Jehovah. Lasa mafy orina koa ny tany lonaka ka tsy voahozongozona.",
        "2": "Mafy orina hatramin\u2019ny ela be ny seza fiandriananao, Efa nisy hatrizay hatrizay ianao.",
        "3": "Manandra-peo ny renirano, Jehovah \u00f4, Manandratra ny feony ny renirano. Mihamafy ny fidoboky ny renirano.",
        "4": "Heni-kaja any amin\u2019ny avo i Jehovah, Mihoatra noho ny feon\u2019ny rano be, eny, mihoatra noho ny onjan-dranomasina avo be sy mahery.",
        "5": "Tena azo itokisana ny fampahatsiahivanao. Jehovah \u00f4, fahamasinana no mendrika ny tranonao, mandrakizay."
    },
    "94": {
        "1": "Ry Jehovah Andriamanitra mpamaly ny ratsy natao \u00f4, Ry Andriamanitra mpamaly ny ratsy natao \u00f4, mamirapirata!",
        "2": "Mitsang\u00e0na, ry Mpitsara ny tany \u00f4, Ka omeo ny valin\u2019asany ireo manambony tena.",
        "3": "Mandra-pahoviana, Jehovah \u00f4? Mandra-pahoviana no ifalian\u2019ny ratsy fanahy?",
        "4": "Miboiboika tsy misy farany ny teniny, ary tsy voafehiny intsony ny lelany. Mizahozaho foana ny mpanao ratsy rehetra.",
        "5": "Ataony torotoro ny olonao, Jehovah \u00f4! Ary ampahoriny ny lovanao.",
        "6": "Vonoiny ho faty ny mpitondratena sy ny mpivahiny, Aripany koa ny kamboty ray.",
        "7": "Milaza foana izy hoe: \u201cTsy mahita i Jah, Ary tsy mahalala ny zava-misy ny Andriamanitr\u2019i Jakoba.\u201d",
        "8": "Mba mieritrereta, ry tsy misaina, Ary ianareo adala, rahoviana ianareo vao hanam-pahalalana?",
        "9": "Ilay nanao ny sofina indray ve no tsy handre? Ary Ilay namorona ny maso ve tsy hahita?",
        "10": "Ilay manitsy an\u2019ireo firenena ve tsy hananatra, Eny, tsy hananatra ve Ilay manome fahalalana ny olona?",
        "11": "Fantatr\u2019i Jehovah ny eritreritry ny olona fa zava-poana toy ny fofonaina.",
        "12": "Sambatra izay olona anarinao, ry Jah \u00f4, Sy izay ampianarinao ny lal\u00e0nao,",
        "13": "Mba hahatonga azy hiadan-tsaina na dia amin\u2019ny andro mahory aza, Mandra-pihady lavaka ho an\u2019ny ratsy fanahy.",
        "14": "Fa tsy hahafoy ny olony i Jehovah, Sady tsy handao ny lovany.",
        "15": "Fa ho ara-drariny indray ny didim-pitsarana, Ary hankat\u00f2 izany daholo ny olona mahitsy fo.",
        "16": "Iza no hitsangana hanampy ahy hanohitra ny ratsy fanahy? Iza no hiandany amiko hamely ny mpanao ratsy?",
        "17": "Raha tsy nanampy ahy i Jehovah, Dia efa saika nitoetra tao amin\u2019ny fanginana aho * hoatr\u2019izay.",
        "18": "Rehefa nilaza aho hoe: \u201cHangozohozo ny tongotro\u201d, Dia ny hatsaram-panahinao feno fitiavana no nanohana ahy, Jehovah \u00f4!",
        "19": "Rehefa nihabetsaka ny tebiteby tato anatiko, Dia ny fampiononanao no nanafosafo ahy.",
        "20": "Hiray tsikombakomba aminao ve ireo mpitondra ratsy fanahy, Nefa mitetika ny hanisy ratsy amin\u2019ny alalan\u2019ny lal\u00e0na?",
        "21": "Mamely mafy an\u2019ireo olo-marina ireny, Ary lazainy fa meloka ny ran\u2019ny tsy manan-tsiny.",
        "22": "Ho tendrombohitra fandosirako anefa i Jehovah, Ary ho vatolampy fialofako ny Andriamanitro.",
        "23": "Koa hatsingeriny eo an-dohan\u2019ireny ny ratsy nataony, Ary ny haratsian\u2019ireny ihany no handringanany azy. Haringan\u2019i Jehovah Andriamanitsika tokoa ireny."
    },
    "95": {
        "1": "Avia hihoby an\u2019i Jehovah! Aoka isika hanao horakora-pandresena ho an\u2019ilay Vatolampy mpamonjy antsika.",
        "2": "Andao isika hankeo anatrehany mba hisaotra azy. Aoka isika hanao horakora-pandresena sy hihira fiderana ho azy.",
        "3": "Fa Andriamanitra lehibe i Jehovah, Sady Mpanjaka lehibe ambonin\u2019ny andriamanitra rehetra.",
        "4": "Eo an-tanany ny toerana lalina indrindra amin\u2019ny tany, Ary azy ny tampon-tendrombohitra.",
        "5": "Azy koa ny ranomasina fa izy no nanao azy, Ary ny tanany no nanao ny tany maina.",
        "6": "Midira ka aoka isika hanompo azy sy hiankohoka eo anatrehany. Aoka isika handohalika eo anatrehan\u2019i Jehovah Mpanao antsika.",
        "7": "Fa izy no Andriamanitsika, ary isika no olona karakarainy eo an-kijanany, sy ondry tarihiny. Raha mihaino ny feony ianareo anio,",
        "8": "Dia aza manamafy ny fonareo toy ny tao Meriba, Sy toy ny tao Masa, tany an-tany efitra,",
        "9": "Fony nitsapa toetra ahy ny razanareo. Nisedra ahy izy ireo, ary nahita ny asako.",
        "10": "Efapolo taona no nankaloiloy ahy izany taranaka izany. Koa hoy aho: \u201cOlona maniasia ao am-pony ireo, Ary tsy mahalala ny lalako.\u201d",
        "11": "Momba azy ireo no nianianako tamin-katezerana hoe: \u201cTsy hiditra amin\u2019ny fitsaharako ireo.\u201d"
    },
    "96": {
        "1": "Mihir\u00e0 hira vaovao ho an\u2019i Jehovah. Mihir\u00e0 ho an\u2019i Jehovah, ry mponin\u2019ny tany manontolo.",
        "2": "Mihir\u00e0 ho an\u2019i Jehovah, derao ny anarany. Lazao isan\u2019andro ny vaovao tsara momba ny famonjeny.",
        "3": "Ambarao amin\u2019ireo firenena ny voninahiny, Ary amin\u2019ny olona rehetra ny asany mahatalanjona.",
        "4": "Fa lehibe i Jehovah, ka tena mendrika hoderaina tokoa. Mendrika hatahorana kokoa noho ny andriamanitra rehetra izy.",
        "5": "Fa andriamanitra tsy misy dikany daholo ny andriamanitry ny firenena, Fa i Jehovah kosa, izy no nanao ny lanitra.",
        "6": "Haja amam-boninahitra no eo anatrehany, Ary hery sy hatsarana no ao amin\u2019ny toerany masina.",
        "7": "Ekeo fa be voninahitra sy mahery i Jehovah, ry fokom-pirenena, Eny, ekeo fa be voninahitra sy mahery i Jehovah.",
        "8": "Ekeo fa mendrika ny homem-boninahitra ny anaran\u2019i Jehovah, Mitondr\u00e0 fanomezana ary midira ao an-tokotanin\u2019ny tempoliny.",
        "9": "Miankohofa eo anatrehan\u2019i Jehovah amin\u2019ny fitafiana masina. Matahora * azy, ry mponin\u2019ny tany manontolo!",
        "10": "Lazao amin\u2019ireo firenena hoe: \u201cLasa mpanjaka i Jehovah. Nanjary mafy orina ny tany lonaka ka tsy ho voahozongozona. Hitsara ny olona araka ny hitsiny izy.\u201d",
        "11": "Aoka hiravoravo ny lanitra, ary hifaly ny tany, Aoka hanandra-peo ny ranomasina sy izay rehetra ao aminy,",
        "12": "Aoka hifaly ny saha sy izay rehetra eo aminy. Aoka ny hazo rehetra any an\u2019ala hihoby",
        "13": "Eo anatrehan\u2019i Jehovah. Fa tonga izy, Eny, tonga hitsara ny tany izy. Hitsara ny tany lonaka araka ny rariny izy, Ary hitsara ny olona araka ny tsy fivadihany. *"
    },
    "97": {
        "1": "Lasa mpanjaka i Jehovah! Aoka hifaly ny tany. Aoka hiravoravo ny nosy maro.",
        "2": "Rahona sy haizim-pito no manodidina azy, Ny rariny sy ny hitsiny no fototra iorenan\u2019ny seza fiandrianany.",
        "3": "Misy afo mivoaka eo anatrehany, Izay mandevona ny fahavalony manodidina.",
        "4": "Nohazavain\u2019ny tselatra nalefany ny tany lonaka. Nahita izany ny tany ka nanaintaina mafy.",
        "5": "Nitsonika toy ny savoka ny tendrombohitra noho ny amin\u2019i Jehovah, Eny, noho ny amin\u2019ilay Tompon\u2019ny tany manontolo.",
        "6": "Manambara ny fahamarinany ny lanitra, Ary mahita ny voninahiny ny firenena rehetra.",
        "7": "Aoka ho menatra izay rehetra manompo sary sokitra, Sy izay mirehareha noho ny amin\u2019ny andriamanitra tsy misy dikany. Miankohofa eo anatrehany, ry andriamanitra rehetra!",
        "8": "Nandre i Ziona ka ravoravo, Ary nifaly ireo tan\u00e0na miankina amin\u2019i Joda. Nifaly noho ny didim-pitsaranao izy ireo, Jehovah \u00f4!",
        "9": "Fa ianao, Jehovah \u00f4, no Avo Indrindra ambonin\u2019ny tany manontolo. Misandratra avo dia avo noho ny andriamanitra rehetra ianao.",
        "10": "Ianareo izay tia an\u2019i Jehovah, ankahalao ny ratsy. Miaro ny ain\u2019izay tsy mivadika aminy izy, Ary manafaka azy tsy ho azon\u2019ny ratsy fanahy.",
        "11": "Mamirapiratra eo amin\u2019ny olo-marina ny fahazavana, Ary eo amin\u2019ny mahitsy fo ny fifaliana.",
        "12": "Mifalia amin\u2019i Jehovah, ry olo-marina, Ary isaory ny anarany masina, izay tokony hotsarovana."
    },
    "98": {
        "1": "Mihir\u00e0 hira vaovao ho an\u2019i Jehovah, Fa mahagaga ny zavatra nataony. Mahavonjy ny tanany ankavanana, eny, ny sandriny masina.",
        "2": "Nampahafantatra ny famonjeny i Jehovah. Teo imason\u2019ireo firenena no nampiharihariany ny fahamarinany.",
        "3": "Tsaroany ny hatsaram-panahiny feno fitiavana sy ny tsy fivadihany tamin\u2019ny taranak\u2019Israely. Nahita ny famonjen\u2019Andriamanitsika ny vazan-tany efatra.",
        "4": "Manaova horakora-pandresena ho an\u2019i Jehovah, ry mponin\u2019ny tany manontolo. Mifalia sy mihobia ary manaova hira fiderana.",
        "5": "Manaova hira fiderana ho an\u2019i Jehovah amin\u2019ny harpa, Eny, amin\u2019ny harpa sy ny feon-kira.",
        "6": "Tsofy ny trompetra sy ny anjombona, Ka manaova horakora-pandresena eo anatrehan\u2019ny Mpanjaka, dia i Jehovah.",
        "7": "Aoka hanandra-peo ny ranomasina sy izay rehetra ao aminy, Ary ny tany lonaka sy izay monina eo aminy.",
        "8": "Aoka hitehaka ny renirano, Ary aoka ny tendrombohitra rehetra hiara-mihoby",
        "9": "Eo anatrehan\u2019i Jehovah, fa tonga hitsara ny tany izy. Hitsara ny tany lonaka araka ny rariny izy, Ary hitsara ny olona araka ny hitsiny."
    },
    "99": {
        "1": "Lasa mpanjaka i Jehovah. Aoka ho raiki-tahotra ny olona. Mipetraka eo amin\u2019ny kerobima izy. Aoka hangovitra ny tany.",
        "2": "Lehibe i Jehovah ao Ziona, Ary ambony noho ny firenena rehetra izy.",
        "3": "Aoka izy ireo hidera ny anaranao. Be voninahitra sy mendrika hatahorana ary masina izy io.",
        "4": "Tiany ny rariny, hoatran\u2019ny itiavan\u2019ny mpanjaka mahery izany. Efa nataonao mafy orina ny fahitsiana. Ny rariny sy ny fahamarinana nampiharin\u2019i Jakoba no nampiharinao koa.",
        "5": "Asandrato i Jehovah Andriamanitsika, ary miankohofa eo amin\u2019ny fitoeran-tongony. Masina izy.",
        "6": "Anisan\u2019ny mpisorony i Mosesy sy Arona, Ary anisan\u2019ny niantso ny anarany i Samoela. Niantso an\u2019i Jehovah izy ireo, dia namaly azy ireo izy.",
        "7": "Tao anatin\u2019ny andry rahona no niresahany tamin\u2019izy ireo. Narahin\u2019izy ireo ny fampahatsiahivana sy ny fitsipika nomeny azy.",
        "8": "Ianao no namaly ny antson\u2019izy ireo, Jehovah Andriamanitray \u00f4! Andriamanitra namela ny helok\u2019izy ireo ianao, Nefa koa namaly ny ratsy nataony.",
        "9": "Asandrato i Jehovah Andriamanitsika, Ary miankohofa eo an-tendrombohiny masina. Fa masina i Jehovah Andriamanitsika."
    },
    "100": {
        "1": "Manaova horakora-pandresena ho an\u2019i Jehovah, ry mponin\u2019ny tany manontolo.",
        "2": "Manompoa an\u2019i Jehovah amim-pifaliana. Mankanesa eo anatrehany amim-pihobiana.",
        "3": "Aoka ho fantatrareo fa i Jehovah no Andriamanitra. Izy no nanao antsika, fa tsy ny tenantsika. Olony sy ondry ao an-kijanany isika.",
        "4": "Midira eo am-bavahadiny mba hisaotra azy, Ary eo an-tokotaniny mba hidera azy. Misaora azy, ka derao ny anarany.",
        "5": "Fa tsara i Jehovah. Mandrakizay ny hatsaram-panahiny feno fitiavana, Ary maharitra hatramin\u2019ny taranaka fara mandimby ny tsy fivadihany."
    },
    "101": {
        "1": "Hihira momba ny hatsaram-panahy feno fitiavana sy ny rariny aho. Hihira fiderana ho anao aho, Jehovah \u00f4!",
        "2": "Ho malina sy handeha tsy misy tsiny aho. Rahoviana ianao no hitsinjo ahy? Handeha amin\u2019ny fahitsian\u2019ny foko aho ao an-tranoko.",
        "3": "Tsy hamela zava-poana ho eo anoloan\u2019ny masoko aho. Halako ny zavatra ataon\u2019ireo miala amin\u2019ny lala-mahitsy. Tsy avelako hahakasika ahy izany.",
        "4": "Manalavitra ahy ny olona tsy mahitsy fo. Tsy te hiditriditra amin-javatra ratsy aho.",
        "5": "Ataoko tsy mahateny intsony Izay olona manendrikendrika mangingina ny namany. Tsy zakako Izay olona manana maso miandranandrana sy fo mirehareha.",
        "6": "Hijery an\u2019izay olona mendri-pitokisana eto an-tany ny masoko Mba hiara-monina amiko. Izay mandeha tsy misy tsiny No ho tonga mpanompoko.",
        "7": "Tsy hisy mpamitaka havelako hipetraka ao an-tranoko. Ary ny mpandainga tsy havelako hijanona Eo anoloan\u2019ny masoko.",
        "8": "Isa-maraina, dia hataoko tsy afa-miteny intsony ny ratsy fanahy rehetra eto an-tany, Mba horinganina tsy ho ao an-tan\u00e0nan\u2019i Jehovah ny mpanao ratsy rehetra."
    },
    "102": {
        "1": "Henoy ny vavaka ataoko, Jehovah \u00f4! Ho tonga any aminao anie ny antsoko, rehefa miantso vonjy aho!",
        "2": "Aza manafina ny tavanao amiko amin\u2019ny andro ahitako fahoriana. Aoka ianao hanongilan-tsofina hihaino ahy. Aza ela, fa valio aho amin\u2019ny andro iantsoako anao.",
        "3": "Fa miserana toy ny setroka ny androko, Ary mena mivaivay toy ny fatana ny taolako.",
        "4": "Toy ny ahitra nodanihin\u2019ny hainandro ny foko ka malazo, Fa hadinoko na dia ny mihinan-kanina aza.",
        "5": "Noho ny fisentoako, Dia taolana mifono hoditra sisa aho.",
        "6": "Tahaka ny gisandrano any an-tany efitra aho, Ary toy ny vorondolo any amin\u2019ny tan\u00e0na aolo.",
        "7": "Lasa mahia kaozatra aho, Sady toy ny vorona manirery eny an-tampon-trano.",
        "8": "Mandatsa ahy foana ny fahavaloko. Ary manozona olona amin\u2019ny anarako ireo maneso ahy.",
        "9": "Fa lavenona no hohaniko toy ny mofo, Ary mifangaro ranomaso ny zavatra sotroiko,",
        "10": "Noho ny fanamelohanao sy ny fahatezeranao. Fa ningainao aho ary natsipinao.",
        "11": "Toy ny aloka madiva hanjavona ny androko, Ary malazo toy ny ahitra aho.",
        "12": "Fa ianao kosa haharitra mandritra ny fotoana tsy voafetra, Jehovah \u00f4, Ary ny fahatsiarovana anao haharitra hatramin\u2019ny taranaka fara mandimby.",
        "13": "Hitsangana ianao ka hamindra fo amin\u2019i Ziona, Satria izao no fotoana hankasitrahana azy, Fa tonga ny fotoana voatondro.",
        "14": "Mahafinaritra an\u2019ireo mpanomponao mantsy ny vato teo aminy, Ary tian\u2019izy ireo ny vovo-taniny.",
        "15": "Hatahotra ny anaran\u2019i Jehovah ny firenena. Hatahotra ny voninahitrao daholo koa ny mpanjakan\u2019ny tany.",
        "16": "Fa hanorina an\u2019i Ziona tokoa i Jehovah. Hiseho amim-boninahitra Izy.",
        "17": "Hihaino ny vavak\u2019ireo tsy manana na inona na inona intsony Izy, Ary tsy hanamavo ny vavak\u2019izy ireo.",
        "18": "Soratana ho an\u2019ny taranaka ho avy izany. Ary hidera an\u2019i Jah ny firenena mbola hoforonina.",
        "19": "Fa mitazana avy eny amin\u2019ny toerana avo sy masina misy azy izy, Avy any an-danitra i Jehovah no mijery ny tany,",
        "20": "Mba hihaino ny senton\u2019ny voafonja, Sy hanafaka an\u2019ireo voaheloka ho faty.",
        "21": "Amin\u2019izay dia hambara any Ziona ny anaran\u2019i Jehovah, Ary hambara any Jerosalema ny fiderana azy,",
        "22": "Rehefa voangona daholo ireo firenena Sy fanjakana mba hanompo an\u2019i Jehovah.",
        "23": "Vao eny an-tsasa-dalana aho, dia efa nahenany ny heriko, Ary nohafoheziny ny androm-piainako.",
        "24": "Dia hoy aho: \u201cAndriamanitro \u00f4, Aza esorina ny aiko fa vao misasaka ny androm-piainako. Ny taonanao kosa maharitra hatramin\u2019ny taranaka fara mandimby.",
        "25": "Efa hatramin\u2019ny ela ianao no nametraka ny fototry ny tany, Ary asan\u2019ny tananao ny lanitra.",
        "26": "Ho levona ireo fa ianao kosa haharitra, Ary ho tonta toy ny akanjo ireo rehetra ireo. Hosoloanao toy ny fitafiana ireo, ka hifarana hatreo ny aminy.",
        "27": "Fa ianao kosa tsy miova, ary ny taonanao tsy hisy farany.",
        "28": "Hiorim-ponenana ny zanaky ny mpanomponao, Ary haharitra eo anatrehanao ny taranany.\u201d"
    },
    "103": {
        "1": "Aoka aho hidera an\u2019i Jehovah! Ary aoka izay rehetra ato anatiko hidera ny anarany masina.",
        "2": "Aoka aho hidera an\u2019i Jehovah! Aza hadinoina izay rehetra nataony.",
        "3": "Fa izy no mamela ny fahadisoanao rehetra, Sy manasitrana ny aretinao rehetra.",
        "4": "Izy koa no manavotra ny ainao tsy hidina any an-davaka, Sy manome anao satroboninahitra, dia hatsaram-panahy sy famindram-po,",
        "5": "Ary manao izay hahafa-po anao amin\u2019ny zava-tsoa maro, mandritra ny androm-piainanao. Mihavao hatrany ny fahatanoranao toy ny an\u2019ny voromahery.",
        "6": "Mampihatra ny rariny i Jehovah, Ary mamoaka didim-pitsarana hahasoa an\u2019izay rehetra nambakaina.",
        "7": "Nampahafantariny an\u2019i Mosesy ny lalany, Ary nolazainy tamin\u2019ny zanak\u2019Israely ny zavatra nataony.",
        "8": "Mamindra fo sy tsara fanahy i Jehovah, Tsy mora tezitra sady be hatsaram-panahy feno fitiavana.",
        "9": "Tsy hamerimberina hanameloka antsika foana noho ny fahadisoantsika izy, Na hanao an-dolompo mandritra ny fotoana tsy voafetra.",
        "10": "Tsy mamaly antsika araka ny fahotantsika izy, Na mamaly ny fahadisoantsika araka izay tokony ho sahaza antsika.",
        "11": "Fa toy ny haavon\u2019ny lanitra raha oharina amin\u2019ny tany Ny haben\u2019ny hatsaram-panahy feno fitiavana asehony amin\u2019izay matahotra azy.",
        "12": "Fa toy ny halavitry ny atsinanana amin\u2019ny andrefana, * No anesorany ny fahotantsika ho lavitra antsika.",
        "13": "Toy ny iantran\u2019ny ray ny zanany No iantran\u2019i Jehovah an\u2019izay matahotra azy.",
        "14": "Fa fantany tsara ny nanaovana antsika, Ary tsaroany fa vovoka ihany isika.",
        "15": "Mihelina toy ny ahi-maitso ny androm-piainan\u2019ny olombelona mety maty. Mamony izy, nefa vetivety ihany toy ny voninkazo eny an-tsaha.",
        "16": "Vao tsofin\u2019ny rivotra fotsiny izy dia efa tsy eo intsony, Ary tsy hahalala azy intsony izay toerana nisy azy.",
        "17": "Ny hatsaram-panahin\u2019i Jehovah kosa anefa efa hatrizay hatrizay ka ho mandrakizay Ho an\u2019izay matahotra azy, Ary ny fahamarinany dia maharitra hatramin\u2019ny taranaka fara mandimby",
        "18": "Ho an\u2019izay manaja ilay fifanekena nataony Sy ho an\u2019izay tsy manadino ny didiny mba hitandremany izany.",
        "19": "Nataon\u2019i Jehovah mafy orina any an-danitra ny seza fiandrianany, Ary eo ambany fifehezan\u2019ny fanjakany ny zava-drehetra.",
        "20": "Derao i Jehovah, ry anjeliny mahery dia mahery, izay manatanteraka ny baikony Sy mihaino ny feony.",
        "21": "Derao i Jehovah, ry tafiny rehetra, Dia ianareo mpanompony izay manao ny sitrapony.",
        "22": "Derao i Jehovah, ry zavaboariny rehetra, Any amin\u2019ny faritra rehetra anjakany. Aoka aho hidera an\u2019i Jehovah!"
    },
    "104": {
        "1": "Aoka aho hidera an\u2019i Jehovah! Lehibe tokoa ianao, Jehovah Andriamanitro \u00f4! Mitafy haja amam-boninahitra ianao.",
        "2": "Hazavana no toy ny akanjo andrakofanao ny tenanao. Ary henjaninao toy ny tranolay ny lanitra.",
        "3": "Vatan-kazo no anaovany ny efitranony ambony rihana, izay aoriny eny amin\u2019ny rano. Manao ny rahona ho kalesiny izy, Ary mandeha amin\u2019ny elatry ny rivotra.",
        "4": "Manao ny anjeliny ho fanahy izy, Ary ireo mpanompony ho afo mandevona.",
        "5": "Naoriny ny tany, ary nataony mafy orina ny fototra iorenany, Ka tsy ho voahozongozona mandrakizay doria.",
        "6": "Rano lalina no toy ny akanjo nampitafiany azy io. Ary nandifotra tendrombohitra ny rano.",
        "7": "Noteneninao mafy ny rano ka nandositra, Ary nandre ny feon\u2019ny kotroka nalefanao ireny, ka nirifatra nitsoaka",
        "8": "Tany amin\u2019ny toerana nataonao ho azy. Nisondrotra ny tendrombohitra, Ary nietry kosa ny tany lemaka. *",
        "9": "Nanisy fetra tsy hihoaran\u2019ny rano ianao, Mba tsy hanarona ny tany intsony izany.",
        "10": "Asiany loharano eny amin\u2019ny lohasaha falehan-driaka, Ka mikoriana foana eny anelanelan\u2019ny tendrombohitra ireny.",
        "11": "Ireny no manome rano fisotro ho an\u2019ny bibidia rehetra, Sy manala hetaheta ny zebra.",
        "12": "Eny amin\u2019ny rantsankazo eo ambonin\u2019ireny no itoeran\u2019ny voro-manidina, Ao anaty ravinkazo mandrobona izy ireo no misioka.",
        "13": "Avy eny amin\u2019ny efitranony ambony rihana Andriamanitra no manondraka ny tendrombohitra. Afa-po amin\u2019ny vokatry ny asanao ny tany.",
        "14": "Mampitsimoka ahi-maitso ho an\u2019ny biby Izy, Ary koa zavamaniry ho an\u2019ny olombelona, Mba hahatonga ny tany hamokatra sakafo",
        "15": "Sy divay izay mampifaly ny fon\u2019ny olombelona mety maty, Mba ho mandimandin\u2019ny menaka ny tarehiny. Ny tany koa no ahazoan\u2019ny olona mofo ho tohan\u2019aina.",
        "16": "Afa-po ireo hazon\u2019i Jehovah, Dia ny sederan\u2019i Libanona izay namboleny,",
        "17": "Sy ametrahan\u2019ny vorona ny akaniny. Ny vanobe kosa manao ny tranony eny amin\u2019ny hazo zenevrie.",
        "18": "Natao ho an\u2019ny osidia ny tendrombohitra avo, Ary ny vatolampy no fialofan\u2019ny bitrom-bato.",
        "19": "Nanao ny volana izy mba hamaritana fotoana, Ary ny masoandro mahalala tsara ny toerana ilentehany.",
        "20": "Mahatonga haizina ianao, mba hisian\u2019ny alina, Ka mivezivezy ny bibidia rehetra any an\u2019ala.",
        "21": "Mierona ny liona tanora rehefa mitady remby, Sy mitady hanina avy amin\u2019Andriamanitra.",
        "22": "Miposaka ny masoandro, dia mody ireny, Ka mandry ao amin\u2019ny toeram-piafenany.",
        "23": "Ny olona kosa mivoaka hanao ny asany, Sy hamita ny raharahany mandra-paharivan\u2019ny andro.",
        "24": "Maro be tokoa ny zava-bitanao, Jehovah \u00f4! Tamim-pahendrena no nanaovanao azy rehetra. Heniky ny zavatra nataonao ny tany.",
        "25": "Ny ranomasina izay tena lehibe sy midadasika kosa, No ahitana biby mihetsiketsika tsy tambo isaina, Dia zavamananaina kely sy lehibe.",
        "26": "Any no ivezivezen\u2019ny sambo, Ary ny biby goavam-be * kosa nataonao hilalao any.",
        "27": "Ireo rehetra ireo dia miandrandra anao Hanome azy ny haniny amin\u2019ny fotoanany.",
        "28": "Raisiny izay omenao azy. Manokatra ny tananao ianao, ka voky zava-tsoa izy ireo.",
        "29": "Raha manafina ny tavanao kosa ianao, dia very hevitra izy ireo. Ary raha esorinao ny hery mamelona azy, dia tapitra ny ainy, Ka miverina ho vovoka izy.",
        "30": "Raha irahinao ny fanahinao dia voaforona izy ireo, Ary havaozinao ny endriky ny tany.",
        "31": "Haharitra mandritra ny fotoana tsy voafetra ny voninahitr\u2019i Jehovah. Hifaly amin\u2019ny asany i Jehovah.",
        "32": "Jereny ny tany, dia mangovitra. Kasihiny ny tendrombohitra, dia midona-tsetroka.",
        "33": "Hihira ho an\u2019i Jehovah aho mandritra ny androm-piainako, Ary hihira fiderana ho an\u2019Andriamanitro aho raha mbola velona koa.",
        "34": "Hahafinaritra azy anie ny fisaintsainako azy! Ary izaho kosa hifaly amin\u2019i Jehovah.",
        "35": "Ho ringana tsy hisy et\u1ef3 an-tany ny mpanota, Ary ny ratsy fanahy tsy hisy intsony. Aoka aho hidera an\u2019i Jehovah! Mider\u00e0 an\u2019i Jah! *"
    },
    "105": {
        "1": "Misaora an\u2019i Jehovah, miantsoa ny anarany. Ampahafantaro an\u2019ireo firenena ny zavatra nataony.",
        "2": "Mihir\u00e0 ho azy, ary manaova hira fiderana ho azy, Saintsaino ny asany mahatalanjona rehetra.",
        "3": "Ataovy ho reharehanareo ny anarany masina. Ary aoka hifaly ny fon\u2019izay mitady an\u2019i Jehovah.",
        "4": "Mitadiava an\u2019i Jehovah sy ny heriny. Mitadiava azy * mandrakariva.",
        "5": "Tsarovy ny asa mahatalanjona nataony, Sy ny fahagagana vitany ary ny didim-pitsarana naloaky ny vavany,",
        "6": "Ry taranak\u2019i Abrahama mpanompony Sy taranak\u2019i Jakoba, eny, ianareo olom-boafidiny!",
        "7": "Izy no Jehovah Andriamanitsika. Mihatra eran-tany ny didim-pitsarany.",
        "8": "Tsaroany mandritra ny fotoana tsy voafetra ny fifanekena nataony, Ary tsaroany ny teny nandidiany, na dia hatramin\u2019ny taranaka arivo mandimby aza.",
        "9": "Fifanekena nataony tamin\u2019i Abrahama izany. Nanao fianianana tamin\u2019i Isaka koa izy,",
        "10": "Dia fianianana nataony ho fitsipika ho an\u2019i Jakoba, Sy ho fifanekena mandritra ny fotoana tsy voafetra ho an\u2019i Israely,",
        "11": "Fa hoy izy: \u201cIanao no homeko ny tany Kanana Ho anjara lovanareo.\u201d",
        "12": "Mbola vitsy izy ireo tamin\u2019izany, Eny, vitsy kely sady vahiny nonina tao amin\u2019ilay tany.",
        "13": "Nifindrafindra tany amin\u2019ny firenena samihafa izy ireo, Ary avy tany amin\u2019ny fanjakana iray, dia nankany amin\u2019ny firenen-kafa.",
        "14": "Tsy nisy navelan\u2019Andriamanitra hanambaka an\u2019ireo. Fa nananatra mpanjaka mihitsy aza izy noho ny amin\u2019ireo,",
        "15": "Ka nanao hoe: \u201cAza mikasika ny voahosotro, Ary aza manisy ratsy ny mpaminaniko.\u201d",
        "16": "Nahatonga mosary teo amin\u2019ilay tany izy, Dia notapahiny daholo ny hazo fihantonan\u2019ny mofo boribory.",
        "17": "Ary nirahiny hialoha an\u2019ireo ny lehilahy iray Namidy ho andevo, dia i Josefa.",
        "18": "Nogejaina ny tongony, Ary nasiana gadra vy izy.",
        "19": "Nanadio an\u2019i Josefa ny tenin\u2019i Jehovah, Mandra-pahatanteraky ny teniny.",
        "20": "Naniraka olona hanafaka azy ny mpanjaka, Eny, naniraka olona hamaha ny fatorany ilay mpitondra vahoaka.",
        "21": "Dia notendreny hiandraikitra ny ankohonany izy, Sy hitantana ny fananany rehetra,",
        "22": "Mba hifehy ny andrianany, araka izay itiavany azy, Sy mba hampianatra fahendrena an\u2019ireo zokiolona eo aminy.",
        "23": "Nankany Ejipta i Israely, Ka nanjary vahiny nonina tany amin\u2019ny tanin\u2019i Hama i Jakoba.",
        "24": "Dia nataon\u2019Andriamanitra maro be ny olony, Sady nataony nahery noho ny fahavalony.",
        "25": "Navelany hiova ny fon\u2019ny Ejipsianina, hany ka nankahala ny olony izy ireo, Ary nanao tetika hamelezana ny mpanompony.",
        "26": "Koa nirahiny i Mosesy mpanompony Sy Arona izay nofidiny.",
        "27": "Dia nasehon\u2019izy roa lahy azy ny famantarana avy amin\u2019Andriamanitra, Ka nanao fahagagana tany amin\u2019ny tanin\u2019i Hama izy mirahalahy.",
        "28": "Nandefa haizina Andriamanitra, ka maizina ilay tany. Ary tsy nanohitra ny teniny izy roa lahy.",
        "29": "Novan\u2019Andriamanitra ho ra ny rano, Ka maty ny trondron\u2019izy ireo.",
        "30": "Feno sahona nifanaretsaka ny tanin\u2019izy ireo Hatrany amin\u2019ny efitranon\u2019ny mpanjakany.",
        "31": "Niteny Andriamanitra, dia tonga ny fihitra Sy ny moka, ka henika an\u2019ireny ny faritaniny rehetra.",
        "32": "Havandra no nalatsany fa tsy orana, Ary nandefa afo midedadeda teo amin\u2019ny tanin\u2019izy ireo izy.",
        "33": "Naripany ny voaloboka sy ny aviavin\u2019izy ireo. Notapahiny ny hazo tao amin\u2019ny faritanin\u2019izy ireo.",
        "34": "Niteny izy ka tonga ny valala, Dia zana-balala tsy tambo isaina,",
        "35": "Izay nihinana ny zavamaniry rehetra tao amin\u2019ny tanin\u2019izy ireo Ary nihinana ny vokatry ny taniny.",
        "36": "Ary naripak\u2019Andriamanitra ny lahimatoa rehetra tao amin\u2019ilay tany, Dia ny voalohan-terany rehetra.",
        "37": "Nentiny nivoaka an\u2019i Ejipta ny olony, izay nitondra volafotsy sy volamena, Ary tsy nisy tafintohina teo amin\u2019ny fokony.",
        "38": "Faly i Ejipta rehefa lasa izy ireo, Satria natahotra mafy azy ireo ny Ejipsianina.",
        "39": "Namelatra rahona izy mba hanakona, Sy afo mba hanazava mandritra ny alina.",
        "40": "Nangataka hena izy ireo, ka nandefasany papelika. Ary novokisany mofo avy any an-danitra izy ireo.",
        "41": "Nosokafany ny harambato, dia nikoriana ny rano, Ka lasa renirano namakivaky faritra karakaina.",
        "42": "Tsaroany mantsy ny teny masina nataony tamin\u2019i Abrahama mpanompony.",
        "43": "Koa nentiny nivoaka tamim-pifaliana ny olony, Ary nentiny nivoaka tamim-pihobiana ny olom-boafidiny.",
        "44": "Nomeny azy ireo tsikelikely ny tanin\u2019ireo firenena, Ka nalain\u2019izy ireo ho fananany izay nisasaran\u2019ny firenena samy hafa,",
        "45": "Mba hitandreman\u2019izy ireo ny fitsipiny Sy hankatoavany ny lal\u00e0ny. Mider\u00e0 an\u2019i Jah!"
    },
    "106": {
        "1": "Mider\u00e0 an\u2019i Jah! Misaora an\u2019i Jehovah fa tsara izy, Fa mandrakizay ny hatsaram-panahiny feno fitiavana.",
        "2": "Iza no mahavita milaza ny asa lehibe nataon\u2019i Jehovah, Na mahavita manambara ny fiderana rehetra mendrika azy?",
        "3": "Sambatra izay manao ny rariny, Ka manao ny marina foana.",
        "4": "Tsarovy aho Jehovah \u00f4, ka ankasitraho toy ny ankasitrahanao ny olonao. Aoka ianao hikarakara sy hamonjy ahy,",
        "5": "Mba hahitako fa maneho hatsaran-toetra amin\u2019ny olom-boafidinao ianao, Sy mba hiarahako hifaly amin\u2019ny firenenao, Ary mba hireharehako miaraka amin\u2019ny lovanao.",
        "6": "Efa nanota tahaka ny razanay izahay, Nanao zavatra tsy nety izahay, ary nanao ratsy.",
        "7": "Tsy mba nandinika ny asanao mahatalanjona Ny razanay tany Ejipta. Tsy tsaroan\u2019izy ireo fa lehibe tokoa ny hatsaram-panahinao feno fitiavana. Nikomy anefa izy ireo teo amin\u2019ny ranomasina, teo akaikin\u2019ny Ranomasina Mena.",
        "8": "Novonjen\u2019Andriamanitra ihany izy ireo noho ny anarany, Mba hampahafantarana ny heriny.",
        "9": "Koa noteneniny mafy ny Ranomasina Mena, dia ritra tsikelikely. Nampandehaniny namakivaky rano lalina toy ny mamakivaky tany efitra izy ireo,",
        "10": "Ka novonjeny teo an-tanan\u2019ny mpankahala, Sy navotany teo an-tanan\u2019ny fahavalo.",
        "11": "Nosaronan\u2019ny rano ny fahavalony, Ka tsy nisy niangana na iray aza.",
        "12": "Dia nino ny teniny izy ireo Ka nihira fiderana ho azy.",
        "13": "Vetivety anefa izy ireo dia nanadino izay nataon\u2019Andriamanitra, Ary tsy niandry izay torohevitra avy taminy.",
        "14": "Nanjary nanana faniriana feno fitiavan-tena izy ireo tany an-tany efitra. Nitsapa toetra an\u2019Andriamanitra izy ireo, tany amin\u2019ny tany karakaina.",
        "15": "Nomeny azy izay nangatahiny, Nefa nandefasany aretina mankahia koa izy ireo. *",
        "16": "Nialona an\u2019i Mosesy izy ireo tao an-toby. Nialonany koa i Arona, ilay masin\u2019i Jehovah.",
        "17": "Nisokatra ny tany ka nitelina an\u2019i Datana, Sy nanarona an\u2019ireo olon\u2019i Abirama.",
        "18": "Ary nisy afo nandoro ny mpomba azy ireo. Lelafo no nandevona ny ratsy fanahy.",
        "19": "Nanamboatra zanak\u2019omby koa izy ireo tao Horeba, Ary niankohoka teo anoloan\u2019ny sarivongana metaly,",
        "20": "Ka ny voninahitro dia natakalony Sarin\u2019omby, izay biby mpihinam-bilona.",
        "21": "Nohadinoiny Andriamanitra Mpamonjy azy, Dia Ilay nanao zavatra lehibe tany Ejipta,",
        "22": "Sy asa mahatalanjona tany amin\u2019ny tanin\u2019i Hama, Ary zava-mampahatahotra, teo amin\u2019ny Ranomasina Mena.",
        "23": "Efa saika nandidy ny handringanana an\u2019ireo izy, Raha tsy teo i Mosesy olom-boafidiny Izay nijoro teo anatrehany, teo amin\u2019izay nisy banga, Mba hitsaharan\u2019ny fahatezerany ka tsy handringanany azy ireo.",
        "24": "Nohamavoin\u2019izy ireo ilay tany mahafinaritra, Ary tsy ninoany ny tenin\u2019Andriamanitra.",
        "25": "Dia nimenomenona foana tao an-tranolainy izy ireo, Ka tsy nihaino ny feon\u2019i Jehovah.",
        "26": "Koa nanangan-tanana izy ka nianiana momba azy ireo Fa hataony miampatrampatra any an-tany efitra ny fatiny,",
        "27": "Sy hataony miampatrampatra any amin\u2019ireo firenena ny fatin\u2019ny taranany, Ary haparitany any amin\u2019ny tany samy hafa izy ireo.",
        "28": "Nanompo an\u2019i Balan\u2019i Peora izy ireo, Ary nihinana ny sorona natolotra ho an\u2019ny maty.",
        "29": "Nanafintohina an\u2019Andriamanitra ny nataony, Ka nisy loza nanjo azy ireo.",
        "30": "Nijoro anefa i Finehasa ka niditra an-tsehatra, Dia nitsahatra ilay loza.",
        "31": "Koa izany no nahatonga azy hekena ho isan\u2019ny olo-marina, Hatramin\u2019ny taranaka fara mandimby, mandritra ny fotoana tsy voafetra.",
        "32": "Nanao izay nampahatezitra izy ireo, teo amin\u2019ny ranon\u2019i Meriba, Ka nidiran-doza i Mosesy noho ny nataon\u2019izy ireo.",
        "33": "Fa nampahasosotra azy izy ireo, Ka nanao teny tsy voahevitra izy.",
        "34": "Tsy noringanin\u2019izy ireo ny firenena, Izay nasain\u2019i Jehovah naringany.",
        "35": "Nifangaroharo tamin\u2019ny firenen-kafa kosa izy ireo, Ka nianatra ny fanaony.",
        "36": "Dia notompoin\u2019izy ireo ny sampin\u2019ireny, Ka nanjary fandrika ho azy.",
        "37": "Nataony sorona ho an\u2019ny demonia ny zanany lahy Sy ny zanany vavy.",
        "38": "Koa nandatsaka ran\u2019olona tsy manan-tsiny izy ireo, Dia ny ran\u2019ny zanany lahy sy ny zanany vavy, Izay nataony sorona ho an\u2019ireo sampin\u2019i Kanana, Ka nanjary naloto ilay tany, noho ny fandatsahan-dra.",
        "39": "Nanjary nandoto ny tenany izy ireo noho ny fanaony, Ary nijangajanga, vokatry ny nataony.",
        "40": "Dia nirehitra tamin\u2019ny olony ny fahatezeran\u2019i Jehovah, Ka nanjary halany ny lovany.",
        "41": "Koa natolony imbetsaka teo an-tanan\u2019ireo firenena izy ireo, Mba hanjakazaka aminy ny mpankahala azy,",
        "42": "Sy mba hampahory azy ny fahavalony. Amin\u2019izay dia ho resy izy ireo, ka ho eo am-pelatanan\u2019ny fahavalony.",
        "43": "Imbetsaka izy no namonjy azy ireo, Nefa nikomy sy tsy nankat\u00f2 izy ireo, Ka naetry noho ny fahadisoany.",
        "44": "Nijery ny fahorian\u2019izy ireo izy Rehefa reny ny fitalahoany.",
        "45": "Nahatsiaro ny fifanekena nataony tamin\u2019ireo izy, mba hitsimbinana azy ireo, Ary nanenina izy, satria lehibe tokoa ny hatsaram-panahiny feno fitiavana.",
        "46": "Dia nataony lasa niantra azy Izay rehetra namabo azy.",
        "47": "Vonjeo izahay, ry Jehovah Andriamanitray \u00f4, Angony avy any amin\u2019ireo firenena izahay Mba hisaoranay ny anaranao masina, Ary mba ho faly hidera anao izahay.",
        "48": "Hisaorana anie i Jehovah, ilay Andriamanitry ny Israely Hatrizay hatrizay ka ho mandrakizay! Ary aoka ny olona rehetra hanao hoe: \u201cAmena.\u201d Mider\u00e0 an\u2019i Jah!"
    },
    "107": {
        "1": "Misaora an\u2019i Jehovah fa tsara izy, Fa mandrakizay ny hatsaram-panahiny feno fitiavana.",
        "2": "Aoka hilaza izany ireo navotan\u2019i Jehovah, Dia ireo navotany avy teo an-tanan\u2019ny fahavalo,",
        "3": "Sy nangoniny avy tany amin\u2019ny tany maro, Avy tany amin\u2019ny fiposahan\u2019ny masoandro sy ny filentehany, Ary avy tany avaratra sy tany atsimo.",
        "4": "Nirenireny tany an-tany efitra sy teny amin\u2019ny tany karakaina izy ireo. Ary tsy nahita lalana hahatongavana any amin\u2019izay tan\u00e0na azo onenana.",
        "5": "Noana sy nangetaheta izy ireo, Ary efa saika namoy ny ainy.",
        "6": "Dia nitaraindraina tamin\u2019i Jehovah izy ireo rehefa ory Ka nafahany tamin\u2019ny fahorian-tsainy",
        "7": "Sy nampandehaniny tamin\u2019ny lalana tokony halehany, Mba ho tonga any amin\u2019izay tan\u00e0na azo onenana.",
        "8": "Misaora an\u2019i Jehovah noho ny hatsaram-panahiny feno fitiavana, Sy noho ny asa mahatalanjona nataony ho an\u2019ny zanak\u2019olombelona.",
        "9": "Fa nataony afa-ketaheta ireo main\u2019ny hetaheta, Ary ny noana kosa novokisany zava-tsoa.",
        "10": "Nisy tamin\u2019izy ireo tao anatin\u2019ny haizina sy ny haizim-pito Sady voagejan\u2019ny fahoriana sy ny gadra vy,",
        "11": "Satria nikomy tsy nanaraka ny tenin\u2019Andriamanitra, Ary tsy niraharaha ny torohevitr\u2019ilay Avo Indrindra.",
        "12": "Koa navelan\u2019Andriamanitra hitondra fahoriana izy ireo mba hamolahana ny fony. Tafintohina izy ireo, ary tsy nisy namonjy.",
        "13": "Dia niantso vonjy tamin\u2019i Jehovah izy ireo rehefa ory. Koa namonjy azy tamin\u2019ny fahorian-tsainy izy, toy ny efa fanaony.",
        "14": "Navoakany avy tao anatin\u2019ny haizina sy ny haizim-pito izy ireo, Ary notapahiny ny fatotra nangeja azy ireo.",
        "15": "Misaora an\u2019i Jehovah noho ny hatsaram-panahiny feno fitiavana, Sy noho ny asa mahatalanjona nataony ho an\u2019ny zanak\u2019olombelona.",
        "16": "Fa notorotoroiny ny varavarana varahina Ary notapahiny ny bara vy hidiny.",
        "17": "Nampitondra fahoriana ho an\u2019ny tenany ny adala, Noho izy nandika lal\u00e0na sy nanao fahadisoana.",
        "18": "Nanjary nankaloiloy azy daholo ny karazan-tsakafo rehetra Ary efa teo akaikin\u2019ny vavahadin\u2019ny fahafatesana izy ireo.",
        "19": "Niantso vonjy tamin\u2019i Jehovah izy ireo rehefa ory. Koa namonjy azy tamin\u2019ny fahorian-tsainy izy, toy ny efa fanaony.",
        "20": "Niteny izy mba hanasitranana azy ireo, Ary novonjeny tsy hidina any an-davaka izy ireo.",
        "21": "Misaora an\u2019i Jehovah noho ny hatsaram-panahiny feno fitiavana, Sy noho ny asa mahatalanjona nataony ho an\u2019ny zanak\u2019olombelona.",
        "22": "Ary aoka izy ireo hanolotra sorona fisaorana, Sy hanambara amim-pihobiana ny asan\u2019Andriamanitra.",
        "23": "Ireo midina any an-dranomasina ka mandray sambo Mba hanao raharaham-barotra eny amin\u2019ny rano midadasika,",
        "24": "No mahita ny asan\u2019i Jehovah Sy ny asany mahatalanjona, any amin\u2019ny rano lalina.",
        "25": "Hitan\u2019izy ireo fa rehefa miteny Andriamanitra dia misy rivo-mahery mifofofofo, Ka mampiakatra ny onjan-dranomasina.",
        "26": "Miakatra eny amin\u2019ny lanitra izy ireo, Ary midina any amin\u2019ny fanambanin\u2019ny ranomasina. Mitsonika toy ny savoka izy ireo noho ny fahoriana.",
        "27": "Tsy mandeha mahitsy izy ireo fa mivembena toy ny mamo, Ka foana daholo ny fahendreny.",
        "28": "Dia niantso vonjy tamin\u2019i Jehovah izy ireo rehefa ory, Ka nafahany tamin\u2019ny fahorian-tsainy.",
        "29": "Ary nampitony ny tafio-drivotra izy, Mba tsy hisamboaravoara ny onjan-dranomasina.",
        "30": "Dia faly izy ireo satria tony ireny, Ary notarihin\u2019Andriamanitra ho any amin\u2019ny seranana niriny hahatongavana izy ireo.",
        "31": "Misaora an\u2019i Jehovah noho ny hatsaram-panahiny feno fitiavana, Sy noho ny asa mahatalanjona nataony ho an\u2019ny zanak\u2019olombelona.",
        "32": "Aoka izy ireo hankalaza azy eo anivon\u2019ny fiangonana, Sy hidera azy eo amin\u2019ireo zokiolona.",
        "33": "Manova ny renirano ho tany efitra Andriamanitra, Ny loharano ovany ho tany karakaina,",
        "34": "Ary ny tany mahavokatra ho tanin-tsira, Noho ny faharatsian\u2019ny mponina eo.",
        "35": "Manova ny tany efitra ho kamory anirian\u2019ny bararata izy, Ary ny tany karakaina ovany ho loharano.",
        "36": "Dia hataony monina ao ny noana Mba hanorina tan\u00e0na honenana.",
        "37": "Ary hamafy voa eny an-tsaha izy ireo, sady hanao tanimboaloboka Mba hahazoany vokatra be.",
        "38": "Tahiny izy ireo mba ho maro be Ary tsy avelany hihavitsy ny biby fiompiny.",
        "39": "Mihavitsy indray anefa izy ireo ary mitampify, Noho ny fampahoriana sy ny loza ary ny alahelo.",
        "40": "Ataony tototry ny latsa ny olona ambony Mba hahatonga azy ireo hirenireny any an-tany efitra, izay tsy misy lalan-kivoahana.",
        "41": "Fa arovany kosa ny mahantra mba tsy ho azom-pahoriana, Ary ataony lasa fianakaviambe toy ny andiam-biby fiompy.",
        "42": "Mahita izany ny olo-mahitsy ka faly, Fa hikombona kosa ny vavan\u2019ny olona tsy marina rehetra.",
        "43": "Iza no hendry? Ny hendry dia izay mandinika izany Sy mampifantoka ny sainy amin\u2019ny hatsaram-panahy feno fitiavana nasehon\u2019i Jehovah."
    },
    "108": {
        "1": "Tsy miovaova ny foko, Andriamanitra \u00f4! Hihira sy hanandra-peo hidera anao aho, Ary hanao toy izany koa ny voninahitro.",
        "2": "Mifohaza, ry lokanga \u00f4! Ianao koa, ry harpa \u00f4! Hofohaziko ny maraina mangiran-dratsy.",
        "3": "Hidera anao eo amin\u2019ireo firenena aho, Jehovah \u00f4, Ary hihira fiderana ho anao eo amin\u2019ny firenena samy hafa.",
        "4": "Fa lehibe ny hatsaram-panahinao feno fitiavana ka mipaka hatreny amin\u2019ny lanitra, Ary ny fahamarinanao hatreny amin\u2019ny rahona.",
        "5": "Misandrata any ambonin\u2019ny lanitra, Andriamanitra \u00f4! Aoka ho ambonin\u2019ny tany manontolo ny voninahitrao.",
        "6": "Mba hanavotana an\u2019ireo tianao, Dia vonjeo amin\u2019ny tananao ankavanana aho ka valio.",
        "7": "Andriamanitra mihitsy no efa niteny, noho ny fahamasinany, hoe: \u201cHifaly aho, ary homeko ho anjaran\u2019ny oloko i Sekema. Horefesiko koa ny lemaka ivan\u2019i Sokota.",
        "8": "Ahy i Gileada, ary ahy koa i Manase, Ary i Efraima kosa fiarovana mafy ho an\u2019ilay lehibe notendreko. I Joda no ataoko tehim-pahefana.",
        "9": "I Moaba no koveta isasako. I Edoma no hanipazako ny kapako. Ary hanao horakora-pandresena ho fanakorana an\u2019i Filistia aho.\u201d",
        "10": "Iza no hitondra ahy any amin\u2019ilay tan\u00e0na voaro mafy? Iza no hitarika ahy hatrany Edoma?",
        "11": "Tsy ianao ve no efa nanary anay, Andriamanitra \u00f4, Sady tsy niaraka tamin\u2019ny tafikay, na dia Andriamanitray aza?",
        "12": "Ampio izahay mba ho afaka amin\u2019ny fahorianay, Fa zava-poana ny famonjena avy amin\u2019ny olombelona.",
        "13": "Andriamanitra no hahazoanay hery, Ary izy mihitsy no hanosihosy ny fahavalonay."
    },
    "109": {
        "1": "Ry Andriamanitra deraiko \u00f4, aza mangina fotsiny,",
        "2": "Fa manoka-bava hamelezana ahy ny ratsy fanahy sy ny mpamitaka. Milaza lainga momba ahy izy ireo.",
        "3": "Nataony voahodidin\u2019ny teny fankahalana aho, Ary tsy mitsahatra miady amiko tsy amin\u2019antony izy ireo.",
        "4": "Fanoherana foana no avaliny ny fitiavako azy, Fa izaho kosa mivavaka.",
        "5": "Mamaly ratsy ny soa nataoko izy ireo, Ary fankahalana no avaliny ny fitiavako azy.",
        "6": "Aoka ho olona ratsy fanahy no hotendrenao hanam-pahefana aminy, Ary hisy mpanohitra anie hitsangana eo ankavanany!",
        "7": "Aoka hambara ho meloka izy rehefa hotsaraina, Ary ho lasa fahotana ny vavaka ataony.",
        "8": "Aoka ho vitsy andro izy, Ary aoka ho lasan\u2019olon-kafa ny andraikitra notanany.",
        "9": "Aoka ho kamboty ray ny zanany, Ary ho mpitondratena ny vadiny.",
        "10": "Hirenireny tokoa anie ny zanany, Ary hangataka, Ka handao ny tan\u00e0nany efa aolo, mba hitady hanina!",
        "11": "Aoka hamela-pandrika hahazoana ny fananany rehetra ny mpampanjana-bola, Ary horobain\u2019olon-tsy fantatra ny zavatra nisasarany.",
        "12": "Enga anie ka tsy hisy olona ho tsara fanahy aminy! Ary tsy hisy hiantra anie ireo zanany kamboty ray!",
        "13": "Aoka haringana ny taranany, Ary hofafana tsy hotadidin\u2019ny taranaka mandimby azy ny anarany.",
        "14": "Aoka hotsaroan\u2019i Jehovah ny fahadisoan\u2019ireo razany, Ary tsy hokosehina ny fahotan-dreniny.",
        "15": "Aoka ho eo anatrehan\u2019i Jehovah foana izany. Ary hofoanany tsy ho eto an-tany anie ny fahatsiarovana azy ireo!",
        "16": "Tsy mba nahatsiaro haneho hatsaram-panahy feno fitiavana mantsy izy, Fa nenjehiny foana ny ory sy ny mahantra Ary ny kivy, mba hamonoany azy ho faty.",
        "17": "Tia nanozona izy ka dia voaozona, Tsy faly tamin\u2019ny fitahiana azon\u2019ny hafa izy Ka dia lavitra azy koa ny fitahiana.",
        "18": "Ozona no notafiny toy ny akanjo. Koa nidina tao an-kibony toy ny rano izany, Ary nanjary toy ny menaka tao amin\u2019ny taolany.",
        "19": "Ho toy ny akanjo mandrakotra ny vatany anie izany, Ary ho toy ny fehikibo mangeja azy foana!",
        "20": "Izany no karama omen\u2019i Jehovah an\u2019izay manohitra ahy Sy manaratsy ahy.",
        "21": "Fa ianao kosa no Tompo Fara Tampony, Jehovah \u00f4! Tsinjovy aho noho ny anaranao. Vonjeo aho, fa lehibe ny hatsaram-panahinao feno fitiavana.",
        "22": "Fa ory sy mahantra aho, Ary voatsindrona ny foko ato anatiko.",
        "23": "Tsy maintsy ho lasa ihany aho, toy ny aloka madiva hanjavona. Ary akifika toy ny valala aho.",
        "24": "Mangozohozo ny lohaliko noho izaho mifady hanina, Mihamahia aho, ary tsy misy menaka ny hoditro.",
        "25": "Lasa olona fandatsa aho amin\u2019izy ireo. Mihivingivin-doha izy ireo rehefa mahita ahy.",
        "26": "Ampio aho, ry Jehovah Andriamanitro \u00f4! Vonjeo aho noho ny hatsaram-panahinao feno fitiavana.",
        "27": "Enga anie ka ho fantany fa ny tananao no nanao izany, Ary ianao, Jehovah \u00f4, no nanatanteraka izany!",
        "28": "Aoka izy ireo hanozona, Fa ianao kosa hitso-drano. Nitsangana izy ireo, nefa aoka ho menatra. Fa ny mpanomponao kosa hifaly.",
        "29": "Aoka hitafy henatra ireo manohitra ahy, Ary aoka handrakotra ny vatany toy ny akanjo ivelany ny fahafaham-baraka.",
        "30": "Hankalaza fatratra an\u2019i Jehovah ny vavako, Ary eo anivon\u2019ny olona maro no hiderako azy.",
        "31": "Fa hitsangana eo ankavanan\u2019ny mahantra izy, Mba hamonjy azy amin\u2019ireo mitsara azy."
    },
    "110": {
        "1": "Hoy i Jehovah tamin\u2019ny Tompoko: \u201cMipetraha eto ankavanako Mandra-panaoko ny fahavalonao ho fitoeran-tongotrao.\u201d",
        "2": "Halefan\u2019i Jehovah avy ao Ziona ny tehin\u2019ny herinao, ka hoy izy: \u201cManjak\u00e0 eo anivon\u2019ny fahavalonao.\u201d",
        "3": "Hanolo-tena an-tsitrapo ny olonao amin\u2019ny andro anafihan\u2019ny tafikao. Ao anatin\u2019ny fahamasinana sy ny famirapiratana No ahazoanao antokona tanora, izay toy ny ando ateraky ny maraina.",
        "4": "Nianiana i Jehovah ka tsy hanenina, eny, nianiana izy hoe: \u201cMpisorona mandritra ny fotoana tsy voafetra ianao, Tahaka an\u2019i Melkizedeka!\u201d",
        "5": "I Jehovah izay eo ankavananao No hanorotoro mpanjaka maro amin\u2019ny andro fahatezerany.",
        "6": "Hampihatra didim-pitsarana any amin\u2019ireo firenena izy, Ka hataony feno faty miampatrampatra any. Hotorotoroiny tokoa ilay lehiben\u2019ny tany be mponina.",
        "7": "Hisotro rano avy amin\u2019ny lohasaha falehan-driaka izy eny an-dalana, Ka hampitraka tsara ny lohany."
    },
    "111": {
        "1": "Mider\u00e0 an\u2019i Jah! \u05d0 [ Alefa ] Hankalaza an\u2019i Jehovah amin\u2019ny foko manontolo aho, \u05d1 [ Beta ] Eo anivon\u2019ireo olo-mahitsy mpinamana akaiky sy vahoaka tafavory. \u05d2 [ Gimela ]",
        "2": "Lehibe ny asan\u2019i Jehovah, \u05d3 [ Daleta ] Izay dinihin\u2019ireo rehetra tia an\u2019ireny. \u05d4 [ He ]",
        "3": "Heni-kaja amam-boninahitra ny zavatra nataony, \u05d5 [ Vao ] Ary maharitra mandrakizay ny fahamarinany. \u05d6 [ Zaina ]",
        "4": "Nataony izay hahatsiarovana ny asany mahatalanjona. \u05d7 [ Heta ] Tsara fanahy sy mamindra fo i Jehovah. \u05d8 [ Teta ]",
        "5": "Nomeny hanina ireo matahotra azy. \u05d9 [ Y\u00f4da ] Hotsaroany mandritra ny fotoana tsy voafetra ilay fifanekena nataony. \u05db [ Kafa ]",
        "6": "Ny heriny, izay hita taratra eo amin\u2019ny zavatra nataony, no nambarany tamin\u2019ny olony, \u05dc [ Lameda ] Rehefa nomeny azy ireo ny lovan\u2019ireo firenena. \u05de [ Mema ]",
        "7": "Marina sy ara-drariny ny asan\u2019ny tanany. \u05e0 [ Nona ] Mendri-pitokisana ny didiny rehetra, \u05e1 [ Sameka ]",
        "8": "Sady tsara fototra mandrakizay, eny, mandritra ny fotoana tsy voafetra, \u05e2 [ Aina ] Ary natao araka ny fahamarinana sy ny fahitsiana. \u05e4 [ Pe ]",
        "9": "Nanavotra ny olony izy, \u05e6 [ Tsade ] Ary nandidy mba haharitra mandritra ny fotoana tsy voafetra ilay fifanekena nataony. \u05e7 [ K\u00f4fa ] Masina sy mendrika hatahorana ny anarany. \u05e8 [ Resa ]",
        "10": "Ny fahatahorana an\u2019i Jehovah no fiandoham-pahendrena. \u05e9 [ Sina ] Tena lalin-tsaina izay rehetra mankat\u00f2 ny didiny. \u05ea [ Tao ] Maharitra mandrakizay ny fiderana azy."
    },
    "112": {
        "1": "Mider\u00e0 an\u2019i Jah! \u05d0 [ Alefa ] Sambatra izay olona matahotra an\u2019i Jehovah, \u05d1 [ Beta ] Sy finaritra er\u1ef3 mankat\u00f2 ny didiny. \u05d2 [ Gimela ]",
        "2": "Hahery eto an-tany ny zanany, \u05d3 [ Daleta ] Ary ny taranaky ny olo-mahitsy hotahina. \u05d4 [ He ]",
        "3": "Zava-tsarobidy sy harena no ao an-tranony, \u05d5 [ Vao ] Ary maharitra mandrakizay ny fahamarinany. \u05d6 [ Zaina ]",
        "4": "Mamirapiratra toy ny hazavana ao anaty haizina izy, ho an\u2019ny olo-mahitsy. \u05d7 [ Heta ] Tsara fanahy sy mamindra fo ary tia rariny izy. \u05d8 [ Teta ]",
        "5": "Izay olona tsara dia miantra sy mampisambotra. \u05d9 [ Y\u00f4da ] Manao ny rariny izy amin\u2019izay ataony. \u05db [ Kafa ]",
        "6": "Tsy hangozohozo mihitsy izy. \u05dc [ Lameda ] Hotsaroana mandritra ny fotoana tsy voafetra ny olo-marina. \u05de [ Mema ]",
        "7": "Tsy hatahotra handre vaovao ratsy izy. \u05e0 [ Nona ] Feno toky ny fony, miantehitra amin\u2019i Jehovah. \u05e1 [ Sameka ]",
        "8": "Tsy miovaova ny fony, ary tsy hatahotra izy. \u05e2 [ Aina ] Ho faly hahita izay hanjo ny fahavalony izy. \u05e4 [ Pe ]",
        "9": "Manao fanomezana be dia be izy, ary manome ho an\u2019ny mahantra. \u05e6 [ Tsade ] Maharitra mandrakizay ny fahamarinany. \u05e7 [ K\u00f4fa ] Hisandratra amim-boninahitra ny tandrony. * \u05e8 [ Resa ]",
        "10": "Hahita izany ny ratsy fanahy ka ho sosotra. \u05e9 [ Shina ] Hihidy vazana sy hitsonika izy. \u05ea [ Tao ] Tsy ho tanteraka ny fanirian\u2019ny ratsy fanahy."
    },
    "113": {
        "1": "Mider\u00e0 an\u2019i Jah! Manaova fiderana, ry mpanompon\u2019i Jehovah. Derao ny anaran\u2019i Jehovah.",
        "2": "Hisaorana anie ny anaran\u2019i Jehovah Manomboka izao ka hatramin\u2019ny fotoana tsy voafetra!",
        "3": "Hatrany amin\u2019ny fiposahan\u2019ny masoandro ka hatrany amin\u2019ny filentehany, Dia hoderaina ny anaran\u2019i Jehovah.",
        "4": "Nanjary avo noho ny firenena rehetra i Jehovah. Ambonin\u2019ny lanitra ny voninahiny.",
        "5": "Iza no tahaka an\u2019i Jehovah Andriamanitsika, Izay monina any amin\u2019ny avo?",
        "6": "Miondrika hijery ny any an-danitra sy ny et\u1ef3 an-tany izy,",
        "7": "Atsangany hiala amin\u2019ny vovoka ny olona ambany, Ary ny mahantra kosa asandrany avy ao anaty lavaka misy lavenona,",
        "8": "Mba hiara-mipetraka amin\u2019ny olona ambony, Dia ny olona ambony eo amin\u2019ny vahoakany.",
        "9": "Omeny trano hipetrahana ny vehivavy momba, Ka ataony tonga reny falifaly noho ny fananana zanaka maro. Mider\u00e0 an\u2019i Jah!"
    },
    "114": {
        "1": "Rehefa nivoaka avy tany Ejipta ny Israely, Ary nandao firenena mampiasa fiteny tsy azony ny taranak\u2019i Jakoba,",
        "2": "Dia lasa toerany masina i Joda, Ary i Israely tonga fanjakany be voninahitra.",
        "3": "Nahita izany ny ranomasina ka nandositra, Ary niverin-dalana ny Reniranon\u2019i Jordana.",
        "4": "Nitsambikimbikina toy ny ondrilahy ny tendrombohitra, Ary ny havoana nitsambikimbikina tahaka ny zanak\u2019ondry.",
        "5": "Fa inona ity nahazo anao, ry ranomasina, no nandositra ianao, Sy ianao, ry Jordana, no niverin-dalana?",
        "6": "Ary inona ity nanjo anao, ry tendrombohitra, no nitsambikimbikina toy ny ondrilahy ianao, Sy ianao, ry havoana, no nitsambikimbikina tahaka ny zanak\u2019ondry?",
        "7": "Aoka hanaintaina mafy ianao, ry tany, noho ny amin\u2019ny Tompo Eny, noho ny amin\u2019Andriamanitr\u2019i Jakoba,",
        "8": "Izay manova ny harambato ho kamory anirian\u2019ny bararata, Ary ny vatoafo, ho loharano."
    },
    "115": {
        "1": "Tsy mendrika hahazo na inona na inona izahay, Jehovah \u00f4, Fa ny anaranao kosa no mendrika hahazo voninahitra, Araka ny hatsaram-panahinao feno fitiavana sy araka ny fahamarinanao.",
        "2": "Nahoana ireo firenena no dia hilaza hoe: \u201cAiza izay mba Andriamaniny?\u201d",
        "3": "Any an-danitra anefa ny Andriamanitray, Ary izay rehetra mahafinaritra azy, dia ataony.",
        "4": "Volafotsy sy volamena ny sampin\u2019ireo firenena, Sady asa tanan\u2019olombelona.",
        "5": "Manam-bava ireny sampy ireny, fa tsy miteny. Mana-maso, fa tsy mahita.",
        "6": "Manan-tsofina, fa tsy mandre. Manana orona, fa tsy mandre fofona.",
        "7": "Manan-tanana, fa tsy mahatsapa. Manan-tongotra, fa tsy mandeha. Ary tsy mahavoaka feo ny tendany.",
        "8": "Ho sahala amin\u2019ireny ny olona manao azy Sy izay rehetra matoky azy.",
        "9": "Matokia an\u2019i Jehovah, ry Israely \u00f4! Izy no mpanampy sy ampingan\u2019izy ireo.",
        "10": "Matokia an\u2019i Jehovah, ry taranak\u2019i Arona \u00f4! Izy no mpanampy sy ampingan\u2019izy ireo.",
        "11": "Ianareo izay matahotra an\u2019i Jehovah, matokia an\u2019i Jehovah. Izy no mpanampy sy ampingan\u2019izy ireo.",
        "12": "Mahatsiaro antsika i Jehovah, ka hitahy antsika. Hotahiny ny taranak\u2019Israely. Hotahiny ny taranak\u2019i Arona.",
        "13": "Hotahiny izay rehetra matahotra an\u2019i Jehovah, Na ny kely na ny lehibe.",
        "14": "Hataon\u2019i Jehovah mitombo isa ianareo, Dia ianareo sy ny zanakareo.",
        "15": "Ianareo no tahin\u2019i Jehovah, Mpanao ny lanitra sy ny tany.",
        "16": "Ny lanitra dia an\u2019i Jehovah, Fa ny tany kosa nomeny ho an\u2019ny zanak\u2019olombelona.",
        "17": "Tsy midera an\u2019i Jah na ny maty Na izay midina any amin\u2019ny toerana mangina.",
        "18": "Fa isika kosa hisaotra an\u2019i Jah Manomboka izao ka hatramin\u2019ny fotoana tsy voafetra. Mider\u00e0 an\u2019i Jah!"
    },
    "116": {
        "1": "Feno fitiavana aho, satria nohenoin\u2019i Jehovah Ny feoko sy ny fitalahoako.",
        "2": "Nanongilan-tsofina nihaino ahy izy, Ka hiantso azy aho mandritra ny androm-piainako.",
        "3": "Namatotra ahy toy ny tady ny fahafatesana, Ary azom-pahoriana aho toy ny efa any amin\u2019ny Fasana. * Ory sy nalahelo foana aho.",
        "4": "Ny anaran\u2019i Jehovah anefa no nantsoiko, ka hoy aho: \u201cJehovah \u00f4, vonjeo ny aiko!\u201d",
        "5": "Tsara fanahy sy tia rariny i Jehovah. Andriamanitra mamindra fo ny Andriamanitsika.",
        "6": "Miaro an\u2019ireo mbola tsy dia nandia fiainana i Jehovah. Nahantra fadiranovana aho, ka novonjeny.",
        "7": "Hilamin-tsaina indray aho, Fa nety ny nataon\u2019i Jehovah tamiko.",
        "8": "Novonjenao tsy ho faty mantsy aho, Notsimbininao ny masoko mba tsy ho latsa-dranomaso, ary ny tongotro mba tsy ho tafintohina.",
        "9": "Handeha eo anatrehan\u2019i Jehovah aho, ao amin\u2019ny tanin\u2019ny velona.",
        "10": "Nino aho ka niteny. Ory dia ory aho.",
        "11": "Raiki-tahotra aho ka niteny hoe: \u201cMpandainga daholo ny olona rehetra.\u201d",
        "12": "Inona no havaliko an\u2019i Jehovah Noho ny soa rehetra nataony tamiko?",
        "13": "Horaisiko ny kaopy misy famonjena lehibe, Ary ny anaran\u2019i Jehovah no hantsoiko.",
        "14": "Hanefa ny voadiko amin\u2019i Jehovah aho, Eo anatrehan\u2019ny olony rehetra.",
        "15": "Sarobidy amin\u2019i Jehovah Ny fahafatesan\u2019ireo olony tsy mivadika.",
        "16": "Jehovah \u00f4, Mpanomponao ange aho e! Eny, mpanomponao sady zanaky ny mpanompovavinao. Novahanao ny fatorako.",
        "17": "Ianao no hanolorako sorona fisaorana. Ary ny anaran\u2019i Jehovah no hantsoiko.",
        "18": "Hanefa ny voadiko amin\u2019i Jehovah aho, Eo anatrehan\u2019ny olony rehetra,",
        "19": "Ao an-tokotanin\u2019ny tranon\u2019i Jehovah, Ao aminao, ry Jerosalema \u00f4! Mider\u00e0 an\u2019i Jah!"
    },
    "117": {
        "1": "Mider\u00e0 an\u2019i Jehovah, ry firenena rehetra! Ankalazao izy, ry fokom-pirenena rehetra!",
        "2": "Fa lehibe tokoa ny hatsaram-panahy feno fitiavana nasehony tamintsika. Ary mandritra ny fotoana tsy voafetra ny fahamarinan\u2019i Jehovah. Mider\u00e0 an\u2019i Jah!"
    },
    "118": {
        "1": "Misaora an\u2019i Jehovah fa tsara izy, Fa mandrakizay ny hatsaram-panahiny feno fitiavana.",
        "2": "Aoka ny Israely hilaza hoe: \u201cFa mandrakizay ny hatsaram-panahiny feno fitiavana.\u201d",
        "3": "Aoka ny taranak\u2019i Arona hilaza hoe: \u201cFa mandrakizay ny hatsaram-panahiny feno fitiavana.\u201d",
        "4": "Aoka izay matahotra an\u2019i Jehovah hilaza hoe: \u201cFa mandrakizay ny hatsaram-panahiny feno fitiavana.\u201d",
        "5": "Tao anatin\u2019ny fahoriana aho no niantso an\u2019i Jah, Dia namaly ahy i Jah ka nataony teo amin\u2019ny toerana malalaka aho.",
        "6": "I Jehovah no momba ahy, ka tsy hatahotra aho. Inona moa no azon\u2019ny olombelona atao amiko?",
        "7": "Momba ahy i Jehovah sy ireo manampy ahy, Ka ho faly aho hahita izay hanjo an\u2019ireo mankahala ahy.",
        "8": "Aleo mialoka amin\u2019i Jehovah Toy izay matoky olombelona.",
        "9": "Aleo mialoka amin\u2019i Jehovah Toy izay matoky olona ambony.",
        "10": "Nanodidina ahy ny firenena rehetra. Tamin\u2019ny anaran\u2019i Jehovah anefa no nandroahako azy ireny.",
        "11": "Nanodidina ahy izy ireny, eny, nataony voahodidina aho. Tamin\u2019ny anaran\u2019i Jehovah anefa no nandroahako azy ireny.",
        "12": "Nanodidina ahy toy ny tantely izy ireny, Nefa novonoina toy ny afon-tsilo. Tamin\u2019ny anaran\u2019i Jehovah anefa no nandroahako azy ireny.",
        "13": "Natosik\u2019izy ireny mafy aho mba hianjera, Kanefa i Jehovah no nanampy ahy.",
        "14": "I Jah no fialofako sy heriko, Ary izy no lasa mpamonjy ahy.",
        "15": "Feon\u2019olona mihoby sy voavonjy no re Ao amin\u2019ny tranolain\u2019ny marina. Maneho ny heriny ny tanana ankavanan\u2019i Jehovah.",
        "16": "Misandratra ny tanana ankavanan\u2019i Jehovah. Maneho ny heriny ny tanana ankavanan\u2019i Jehovah.",
        "17": "Tsy ho faty aho fa ho velona foana, Mba hanambara ny asan\u2019i Jah.",
        "18": "Nanitsy mafy ahy i Jah, Nefa tsy natolony ho amin\u2019ny fahafatesana aho.",
        "19": "Vohay ny vavahadin\u2019ny fahamarinana, Mba hidirako sy hiderako an\u2019i Jah.",
        "20": "Ity ny vavahadin\u2019i Jehovah. Ny marina no hiditra eo.",
        "21": "Hidera anao aho, fa namaly ahy ianao, Ary ianao no lasa mpamonjy ahy.",
        "22": "Ny vato nolavin\u2019ny mpanao trano No tonga vato fehizoro.",
        "23": "I Jehovah no nahatonga izany, Ary mahatalanjona eo imasontsika izany.",
        "24": "Izao no andro nataon\u2019i Jehovah. Hifaly sy hiravoravo isika mandritra izany.",
        "25": "Jehovah \u00f4, mba vonjeo re e! Jehovah \u00f4, tahio re mba hahomby izay ataonay e!",
        "26": "Hotahina anie Ilay ho tonga amin\u2019ny anaran\u2019i Jehovah! Avy ao an-tranon\u2019i Jehovah no irarianay fitahiana ho anareo.",
        "27": "I Jehovah no Andriamanitra, Ary manome hazavana ho antsika izy. Afatory ny rantsankazo mba handravahana ny filaharan\u2019ny mpanao fety, Ary ataovy hatreny amin\u2019ny tandroky ny alitara izany.",
        "28": "Andriamanitro ianao, ary hidera anao aho. Andriamanitro \u00f4, hanandratra anao aho.",
        "29": "Misaora an\u2019i Jehovah fa tsara izy, Fa mandrakizay ny hatsaram-panahiny feno fitiavana."
    },
    "119": {
        "1": "Sambatra izay mandeha tsy misy tsiny, Dia izay mandeha amin\u2019ny lal\u00e0n\u2019i Jehovah.",
        "2": "Sambatra izay manaraka ny fampahatsiahivany. Amin\u2019ny fo manontolo no itadiavan\u2019ireny Azy.",
        "3": "Tsy mba zatra manao ny tsy marina mihitsy ireny, Fa mandeha amin\u2019ny lalan\u2019Andriamanitra.",
        "4": "Ianao no efa nandidy Mba hanarahana tsara ny didinao.",
        "5": "Enga anie handeha amin\u2019ny lala-mahitsy foana aho Mba hitandremako ny fitsipikao!",
        "6": "Amin\u2019izay dia tsy ho menatra aho Rehefa mandinika ny didinao rehetra.",
        "7": "Hidera anao amin-kitsim-po aho, Rehefa fantatro fa ara-drariny ny didim-pitsaranao.",
        "8": "Tandremako foana ny fitsipikao. Aza dia afoy tanteraka re aho e! \u05d1 [ Beta ]",
        "9": "Ahoana no hahatonga ny tanora hadio fitondran-tena foana? Amin\u2019ny fitandremana ny teninao.",
        "10": "Amin\u2019ny foko manontolo no itadiavako anao. Aza avela hivily hiala amin\u2019ny didinao aho.",
        "11": "Ato am-poko no itehirizako ny teninao Mba tsy hanotako aminao.",
        "12": "Isaorana ianao, Jehovah \u00f4! Ampianaro ahy ny fitsipikao.",
        "13": "Ny molotro no anambarako Ny didim-pitsarana rehetra naloaky ny vavanao.",
        "14": "Ny manaraka ny fampahatsiahivanao no mahafaly ahy, Toy ny ifaliako amin\u2019ny zava-tsarobidy hafa rehetra.",
        "15": "Ny didinao no hosaintsainiko. Handinika ny lalanao aho.",
        "16": "Ny lal\u00e0nao no ho mamin\u2019ny foko. Tsy hohadinoiko ny teninao. \u05d2 [ Gimela ]",
        "17": "Ataovy amin\u2019ny mpanomponao izay hitanao fa mety, mba ho velona Sy hitandrina ny teninao aho.",
        "18": "Sokafy ny masoko mba hahitako Ny zava-mahagaga ao amin\u2019ny lal\u00e0nao.",
        "19": "Vahiny monina eto amin\u2019ity faritra ity aho. Aza afenina ahy ny didinao.",
        "20": "Rera-po aho noho izaho te handre foana Ny didim-pitsaranao.",
        "21": "Noteneninao mafy ireo olom-boaozona sahisahy ratsy, Izay mihataka amin\u2019ny didinao.",
        "22": "Esory amiko ny fahafaham-baraka sy ny fanamavoana, Fa manaraka ny fampahatsiahivanao aho.",
        "23": "Na ny andriana aza naka toerana ka niara-nidinika mba hanohitra ahy. Fa izaho mpanomponao kosa misaintsaina ny fitsipikao.",
        "24": "Mamin\u2019ny foko ny fampahatsiahivanao. Toy ny olona manoro hevitra ahy ireny. \u05d3 [ Daleta ]",
        "25": "Toy ny efa miraikitra amin\u2019ny vovoka aho. Tsimbino ny aiko, araka ny efa nolazainao.",
        "26": "Efa nambarako taminao izay rehetra nataoko, ka mba valio aho. Ampianaro ahy ny fitsipikao.",
        "27": "Ataovy azoko tsara izay takin\u2019ny didinao, Mba hisaintsainako ny asanao mahatalanjona.",
        "28": "Tsy nahita tory aho noho ny alahelo. Aoka ianao hampitraka ahy, araka ny efa nolazainao.",
        "29": "Ampanalaviro ahy ny lalan-diso, Ary aoka ianao hankasitraka ahy ka hampahafantatra ahy ny lal\u00e0nao.",
        "30": "Ny lalan\u2019ny tsy fivadihana no nofidiko. Hitako hoe mety tsara ny didim-pitsaranao.",
        "31": "Mifikitra amin\u2019ny fampahatsiahivanao aho. Aza avela hitsanga-menatra aho, Jehovah \u00f4!",
        "32": "Ny lalan\u2019ny didinao no hihazakazahako, Satria halalahinao ny foko. \u05d4 [ He ]",
        "33": "Ampianaro ahy ny lalan\u2019ny fitsipikao, Jehovah \u00f4, Mba hitandremako azy hatramin\u2019ny farany.",
        "34": "Ataovy azoko tsara izany, mba hanarahako ny lal\u00e0nao Sy hitandremako azy amin\u2019ny foko manontolo.",
        "35": "Ampandehano eo amin\u2019ny lalan\u2019ny didinao aho, Fa mahafinaritra ahy izany.",
        "36": "Zaro ho tia ny fampahatsiahivanao ny foko, Fa tsy ho tia tombony.",
        "37": "Aza avela hifantoka amin-javatra tsy misy ilana azy ny masoko. Ampandehano amin\u2019ny lalanao aho mba ho voatsimbina ny aiko.",
        "38": "Tanteraho amin\u2019ny mpanomponao ny teninao, Izay mahatonga ahy hatahotra anao.",
        "39": "Esory amiko ny fahafaham-barakako izay atahorako. Fa ara-drariny ny didim-pitsaranao.",
        "40": "Maniry mafy hankat\u00f2 ny didinao aho. Tsimbino ny aiko noho ny fahamarinanao. \u05d5 [ Vao ]",
        "41": "Jehovah \u00f4, anehoy hatsaram-panahy feno fitiavana aho Ka vonjeo, araka ny efa nolazainao,",
        "42": "Mba hamaliako an\u2019ilay manala baraka ahy, Fa ny teninao no atokisako.",
        "43": "Aza esorina tanteraka eo am-bavako ny tenin\u2019ny fahamarinana, Fa miandry ny didim-pitsaranao aho.",
        "44": "Hotandremako foana ny lal\u00e0nao, Mandritra ny fotoana tsy voafetra, eny, mandrakizay.",
        "45": "Ary hiriaria eny amin\u2019ny toerana malalaka aho, Fa ny didinao no karohiko.",
        "46": "Hilaza ny fampahatsiahivanao eo anatrehan\u2019ny mpanjaka koa aho, Ary tsy ho menatra.",
        "47": "Ho mamin\u2019ny foko ny didinao, Izay efa tiako rahateo.",
        "48": "Ary hanandra-tanana hivavaka aho, satria tiako ny didinao. Hosaintsainiko ny fitsipikao. \u05d6 [ Zaina ]",
        "49": "Tsarovy ny teninao tamin\u2019ny mpanomponao. Koa miandry aho, satria efa nampanantena ianao.",
        "50": "Izany no mampionona ahy rehefa ory aho, Fa voatsimbina ny aiko noho ny teninao.",
        "51": "Manaraby ahy tafahoatra ny olona sahisahy ratsy, Kanefa tsy miala amin\u2019ny lal\u00e0nao aho.",
        "52": "Mahatsiaro ny didim-pitsaranao fahiny aho, Jehovah \u00f4, Ka mahazo fampiononana.",
        "53": "Romotry ny hatezerana aho noho ny ratsy fanahy, Izay mandika ny lal\u00e0nao.",
        "54": "Amiko ny fitsipikao dia toy ny hira fiderana, Ao amin\u2019ny trano ivahiniako.",
        "55": "Mahatsiaro ny anaranao aho rehefa alina, Jehovah \u00f4, Mba hitandremako ny lal\u00e0nao.",
        "56": "Izany mihitsy no tsapako, Satria ny didinao no tandremako. \u05d7 [ Heta ]",
        "57": "I Jehovah no anjarako. Efa nampanantena aho fa hitandrina ny teninao.",
        "58": "Amin\u2019ny foko manontolo no itadiavako sitraka * aminao. Aoka ianao ho tsara fanahy amiko, araka ny efa nolazainao.",
        "59": "Dinihiko tsara ny lalako, Mba hamerenako ny tongotro ho amin\u2019ny fampahatsiahivanao.",
        "60": "Mailaka er\u1ef3 aho nitandrina ny didinao Fa tsy nangataka andro.",
        "61": "Nihodidina tamiko ny tadin\u2019ny ratsy fanahy. Tsy nohadinoiko anefa ny lal\u00e0nao.",
        "62": "Mifoha aho amin\u2019ny misasakalina mba hisaotra anao, Fa ara-drariny ny didim-pitsaranao.",
        "63": "Naman\u2019izay rehetra matahotra anao aho, Ary naman\u2019izay mitandrina ny didinao.",
        "64": "Mameno ny tany ny hatsaram-panahinao feno fitiavana, Jehovah \u00f4! Ampianaro ahy ny fitsipikao. \u05d8 [ Teta ]",
        "65": "Manao soa amin\u2019ny mpanomponao tokoa ianao, Jehovah \u00f4, araka ny efa nolazainao.",
        "66": "Hatsaran-toetra sy fahendrena ary fahalalana no ampianaro ahy, Fa ny didinao no inoako.",
        "67": "Nanota tsy nahy aho talohan\u2019ny nahitako fahoriana, Fa efa mitandrina ny teninao kosa aho izao.",
        "68": "Tsara ianao sady manao ny tsara. Ampianaro ahy ny fitsipikao.",
        "69": "Manoso-potaka ahy ny olona sahisahy ratsy. Fa izaho kosa hitandrina ny didinao amin\u2019ny foko manontolo.",
        "70": "Manjary donto toy ny tavy ny fon\u2019ireny. Fa izaho kosa tia ny lal\u00e0nao.",
        "71": "Soa ihany aho nampahorina, Mba hianarako ny fitsipikao.",
        "72": "Mahasoa ahy ny lal\u00e0na aloaky ny vavanao, Eny, mahasoa ahy noho ny volamena sy volafotsy an\u2019arivony. \u05d9 [ Y\u00f4da ]",
        "73": "Ny tananao mihitsy no nanao sy namolavola ahy. Ataovy azoko tsara izany, mba hianarako ny didinao.",
        "74": "Ireo matahotra anao no mahita ahy ka faly, Satria miandry ny teninao aho.",
        "75": "Fantatro tsara, Jehovah \u00f4, fa ara-drariny ny didim-pitsaranao, Ary noho ianao tsy mivadika, dia faizinao aho.",
        "76": "Hampionona ahy anie ny hatsaram-panahinao feno fitiavana, Araka ny efa nolazainao tamin\u2019ny mpanomponao!",
        "77": "Amindrao fo aho mba ho velona foana, Fa ny lal\u00e0nao no mamin\u2019ny foko.",
        "78": "Aoka ho menatra ireo sahisahy ratsy, satria mamitaka ahy tsy amin\u2019antony. Fa izaho kosa misaintsaina ny didinao.",
        "79": "Aoka hiverina eto amiko ireo matahotra anao, Sy ireo mahafantatra ny fampahatsiahivanao.",
        "80": "Tsy hisy tsiny anie ny fitandreman\u2019ny foko ny fitsipikao, Mba tsy hitsanga-menatra aho! \u05db [ Kafa ]",
        "81": "Reraka aho miandrandra ny famonjenao. Ny teninao no andrasako.",
        "82": "Reraka ny masoko miandrandra ny teninao, Ka hoy aho: \u201cMba rahoviana ihany ianao no hampionona ahy?\u201d",
        "83": "Fa nanjary toy ny siny hoditra azon\u2019ny setroka aho. Tsy manadino ny fitsipikao anefa aho.",
        "84": "Haharitra angaha moa ny androm-piainan\u2019ny mpanomponao? Rahoviana ihany ianao no hampihatra didim-pitsarana amin\u2019ireo manenjika ahy?",
        "85": "Nihady lavaka hamandrihana ahy ny olona sahisahy ratsy, Izay tsy manaraka ny lal\u00e0nao.",
        "86": "Azo itokisana ny didinao rehetra. Vonjeo aho fa enjehina tsy amin\u2019antony!",
        "87": "Raha nisy kely foana dia efa nofoanan\u2019izy ireo tsy ho eto an-tany aho. Tsy niala tamin\u2019ny didinao anefa aho.",
        "88": "Tsimbino ny aiko noho ny hatsaram-panahinao feno fitiavana, Mba hanarahako ny fampahatsiahivana aloaky ny vavanao. \u05dc [ Lameda ]",
        "89": "Mandritra ny fotoana tsy voafetra, Jehovah \u00f4, No mitoetra any an-danitra ny teninao.",
        "90": "Maharitra hatramin\u2019ny taranaka fara mandimby ny tsy fivadihanao. Nataonao mafy orina ny tany mba ho eo foana.",
        "91": "Araka ny didim-pitsaranao, dia mbola eo mandraka androany ireo, Satria mpanomponao izy rehetra.",
        "92": "Raha tsy ny lal\u00e0nao no mamin\u2019ny foko, Dia efa maty tao anatin\u2019ny fahoriako aho hoatr\u2019izay.",
        "93": "Tsy hohadinoiko mihitsy ny didinao, Satria ireny no itsimbinanao ny aiko.",
        "94": "Anao aho, ka vonjeo Fa ny didinao no karohiko.",
        "95": "Miandry kendry tohina fotsiny ny ratsy fanahy mba hamonoana ahy. Henoiko tsara foana anefa ny fampahatsiahivanao.",
        "96": "Hitako fa manam-petra ihany izay rehetra tonga lafatra, Fa ny didinao kosa mahakasika zavatra maro be. \u05de [ Mema ]",
        "97": "Tiako er\u1ef3 ny lal\u00e0nao, Ka saintsainiko foana!",
        "98": "Ny didinao no mahatonga ahy ho hendry noho ny fahavaloko, Satria ahy mandritra ny fotoana tsy voafetra ireny.",
        "99": "Lasa lalin-tsaina mihoatra noho ny mpampianatra ahy rehetra aho, Satria ny fampahatsiahivanao no saintsainiko.",
        "100": "Mahira-tsaina kokoa noho ny zokiolona aho, Satria mitandrina ny didinao.",
        "101": "Tsy avelako ho any amin\u2019ny lalan-dratsy ny tongotro, Mba hitandremako ny teninao.",
        "102": "Tsy mivaona amin\u2019ny didim-pitsaranao aho, Fa ianao no mampianatra ahy.",
        "103": "Mamy amin\u2019ny lelako ny teninao, Mihoatra noho ny tantely ao am-bavako!",
        "104": "Ny didinao no mahatonga ahy hahira-tsaina, Ka lasa halako ny lalan-diso rehetra. \u05e0 [ Nona ]",
        "105": "Jiro ho an\u2019ny tongotro ny teninao, Sady fahazavana ho an\u2019ny lalako.",
        "106": "Nianiana aho fa hanaja ny didim-pitsaranao ara-drariny, Ka hotanterahiko izany.",
        "107": "Ampahorina mafy aho. Jehovah \u00f4, tsimbino ny aiko araka ny efa nolazainao.",
        "108": "Jehovah \u00f4, mba ankasitraho re ny fanatitra an-tsitrapo avy amin\u2019ny vavako e! Ary ampianaro ahy ny didim-pitsaranao.",
        "109": "Tandindomin-doza * foana ny aiko. Tsy manadino ny lal\u00e0nao anefa aho.",
        "110": "Mamela-pandrika hahazoana ahy ny ratsy fanahy. Tsy mivaona amin\u2019ny didinao anefa aho.",
        "111": "Raisiko ho fananako mandritra ny fotoana tsy voafetra ny fampahatsiahivanao, Fa ireny no fifalian\u2019ny foko.",
        "112": "Zariko hankat\u00f2 ny fitsipikao ny foko Mandritra ny fotoana tsy voafetra, eny, hatramin\u2019ny farany. \u05e1 [ Sameka ]",
        "113": "Halako ny olona miroaroa saina, * Fa ny lal\u00e0nao no tiako.",
        "114": "Fiafenako sy ampingako ianao. Ny teninao no andrasako.",
        "115": "Mial\u00e0 amiko ianareo mpanao ratsy, Mba hitandremako ny didin\u2019Andriamanitro.",
        "116": "Ampio aho, araka ny efa nolazainao, mba ho velona foana. Ary aza avela ho menatra noho ny fanantenako aho.",
        "117": "Tohano aho mba ho voavonjy, Dia hodinihiko foana ny fitsipikao.",
        "118": "Ailikao daholo izay mihataka amin\u2019ny fitsipikao, Satria lainga no entiny mamitaka.",
        "119": "Nesorinao toy ny tain-drendrika ny ratsy fanahy rehetra eto an-tany. Koa tiako ny fampahatsiahivanao.",
        "120": "Mihoron-koditra aho noho ny fahatahorana anao. Ary matahotra aho noho ny didim-pitsaranao. \u05e2 [ Aina ]",
        "121": "Mampihatra didim-pitsarana ara-drariny aho ary manao ny marina. Aza afoy eo an-tanan\u2019ireo mpanambaka ahy aho.",
        "122": "Aoka ianao ho antoka ho an\u2019ny mpanomponao, ny amin\u2019izay hahasoa azy. Enga anie tsy hanambaka ahy ny olona sahisahy ratsy!",
        "123": "Reraka ny masoko miandrandra ny famonjenao Sy ny teninao marina.",
        "124": "Ento amin-katsaram-panahy ny mpanomponao. Ary ampianaro ahy ny fitsipikao.",
        "125": "Mpanomponao aho, ka ataovy azoko Sy fantatro tsara ny fampahatsiahivanao.",
        "126": "Izao no fotoana anaovan\u2019i Jehovah zavatra, Fa mandika ny lal\u00e0nao izy ireo.",
        "127": "Izany no itiavako ny didinao Mihoatra noho ny volamena, eny, noho ny volamena voadio aza.",
        "128": "Koa hitako fa marina daholo ny didinao. Halako ny lalan-diso rehetra. \u05e4 [ Pe ]",
        "129": "Mampiaiky volana ny fampahatsiahivanao. Izany no antony anarahako azy ireny.",
        "130": "Ny fampiharihariana ny hevitry ny teninao dia manome fahazavana, Ka lasa manam-pahalalana ireo mbola tsy dia nandia fiainana.",
        "131": "Sokafako mitanatana ny vavako mba hahafahako hisefosefo, Satria maniry mafy handre ny didinao aho.",
        "132": "Tsinjovy aho ary iantrao, Araka ny didim-pitsaranao ho an\u2019ireo tia ny anaranao.",
        "133": "Ataovy mamahatra tsara amin\u2019ny teninao ny tongotro. Ary enga anie tsy hisy zava-dratsy hanandevo ahy!",
        "134": "Avoty aho tsy ho azon\u2019olona mpanambaka, Dia hotandremako ny didinao.",
        "135": "Ampamirapirato amin\u2019ny mpanomponao ny tavanao, Ary ampianaro ahy ny fitsipikao.",
        "136": "Mikoriana toy ny renirano ny ranomasoko, Noho ireo olona tsy mitandrina ny lal\u00e0nao. \u05e6 [ Tsade ]",
        "137": "Tia rariny ianao, Jehovah \u00f4! Araka ny hitsiny ny didim-pitsaranao.",
        "138": "Mandidy anay hanaraka ny fampahatsiahivanao ianao, Satria tia rariny sady tsy mivadika mihitsy.",
        "139": "Ny hafanam-poko no hahafaty ahy, Satria nohadinoin\u2019ny fahavaloko ny teninao.",
        "140": "Madio tsara toy ny metaly voadio ny teninao, Ka tian\u2019ny mpanomponao.",
        "141": "Tsinontsinona sy fanamavo aho, Nefa ny didinao tsy mba hadinoko.",
        "142": "Fahamarinana mandritra ny fotoana tsy voafetra ny fahamarinanao. Ary marina ny lal\u00e0nao.",
        "143": "Azom-pahoriana sy nandia zava-tsarotra aho, Nefa mamin\u2019ny foko ny didinao.",
        "144": "Marina mandritra ny fotoana tsy voafetra ny fampahatsiahivanao. Ataovy azoko tsara izany, mba ho velona foana aho. \u05e7 [ K\u00f4fa ]",
        "145": "Miantso anao amin\u2019ny foko manontolo aho ka valio, Jehovah \u00f4! Ny fitsipikao no hotandremako.",
        "146": "Miantso anao aho ka vonjeo, Dia hanaraka ny fampahatsiahivanao aho.",
        "147": "Vao mangiran-dratsy dia efa mifoha aho mba hiantso vonjy aminao. Ny teninao no andrasako.",
        "148": "Mbola tsy mifarana ny fiambenana amin\u2019ny alina dia efa mihiratra ny masoko, Mba hisaintsainako ny teninao.",
        "149": "Henoy ny feoko, noho ny hatsaram-panahinao feno fitiavana. Jehovah \u00f4, tsimbino ny aiko, araka ny didim-pitsaranao.",
        "150": "Efa manakaiky ireo fatra-panaraka fitondran-tena baranahiny. Mivaona tanteraka amin\u2019ny lal\u00e0nao izy ireo.",
        "151": "Akaiky ianao, Jehovah \u00f4! Ary marina daholo ny didinao.",
        "152": "Efa hatry ny ela no nahafantarako ny sasany amin\u2019ny fampahatsiahivanao. Nataonao mba haharitra mandritra ny fotoana tsy voafetra ireny. \u05e8 [ Resa ]",
        "153": "Jereo ny fahoriako, ka vonjeo aho. Fa tsy mba manadino ny lal\u00e0nao aho.",
        "154": "Raiso an-tanana ny adiko eo amin\u2019ny fitsarana, ka avoty aho. Tsimbino ny aiko, araka ny efa nolazainao.",
        "155": "Lavitra ny ratsy fanahy ny famonjena, Satria tsy mikaroka ny fitsipikao izy ireo.",
        "156": "Lehibe ny famindram-ponao, Jehovah \u00f4! Tsimbino ny aiko, araka ny didim-pitsaranao.",
        "157": "Maro ny mpanenjika ahy ary maro koa ny fahavaloko, Kanefa tsy miala amin\u2019ny fampahatsiahivanao aho.",
        "158": "Mahita ny mpamitaka aho, Dia rikoriko, satria tsy mitandrina an\u2019izay voalazanao ireny.",
        "159": "Jereo fa tiako ny didinao. Jehovah \u00f4, tsimbino ny aiko noho ny hatsaram-panahinao feno fitiavana.",
        "160": "Fahamarinana no votoatin\u2019ny teninao, Ary maharitra mandrakizay daholo ny didim-pitsaranao ara-drariny. \u05e9 [ Sina ] na [ Shina ]",
        "161": "Manenjika ahy tsy amin\u2019antony ny andriana. Ny teninao anefa no atahoran\u2019ny foko.",
        "162": "Mahafaly ahy izay voalazanao. Eny, faly toy ny mahazo babo be dia be aho.",
        "163": "Halako sady maharikoriko ahy foana ny lainga, Fa ny lal\u00e0nao no tiako.",
        "164": "Impito isan\u2019andro no iderako anao, Satria ara-drariny ny didim-pitsaranao.",
        "165": "Ho be ny fiadanan\u2019ireo tia ny lal\u00e0nao, Ka tsy misy mahatafintohina azy.",
        "166": "Ny famonjenao no antenaiko, Jehovah \u00f4! Ary ankatoaviko ny didinao.",
        "167": "Arahiko ny fampahatsiahivanao, Ary tiako loatra ireny.",
        "168": "Arahiko ny didinao sy ny fampahatsiahivanao, Fa eo anatrehanao ny lalako rehetra. \u05ea [ Tao ]",
        "169": "Ho tonga eo anatrehanao anie ny fitalahoako, Jehovah \u00f4! Ataovy mahira-tsaina aho, araka ny teninao.",
        "170": "Ho tonga eo aminao anie ny fitalahoako famindram-po! Afaho aho, araka ny efa nolazainao.",
        "171": "Hiboiboika fiderana anie ny molotro, Satria ampianarinao ahy ny fitsipikao!",
        "172": "Hihira ny teninao anie ny lelako, Satria marina daholo ny didinao!",
        "173": "Hanampy ahy anie ny tananao, Satria ny didinao no nofidiko!",
        "174": "Maniry mafy ny famonjenao aho, Jehovah \u00f4! Ary mamin\u2019ny foko ny lal\u00e0nao.",
        "175": "Ho velona foana anie aho mba hidera anao! Ary hanampy ahy anie ny didim-pitsaranao!",
        "176": "Mirenireny toy ny ondry very aho. Mba tadiavo ny mpanomponao, Fa tsy mba manadino ny didinao aho."
    },
    "120": {
        "1": "I Jehovah no nantsoiko tao anatin\u2019ny fahoriako, Dia namaly ahy izy.",
        "2": "Jehovah \u00f4, afaho amin\u2019ny molotra mandainga aho, Sy amin\u2019ny lela mamitaka.",
        "3": "Inona no homena anao ary inona koa no hampiharina aminao, Ry lela mamitaka?",
        "4": "Zana-tsip\u00ecka maranitra alefan\u2019ny lehilahy mahery Sy vainafon\u2019anjavidy.",
        "5": "Lozako fa vahiny monina ao Meseka aho, Ary manangana ny tranolaiko eo anivon\u2019ireo tranolay ao Kedara!",
        "6": "Efa ela loatra no niarahako nonina Tamin\u2019ireo tsy tia fihavanana.",
        "7": "Mandala fihavanana aho, nefa isaky ny miteny aho, Dia mila ady amiko izy ireo."
    },
    "121": {
        "1": "Hanopy ny masoko eny amin\u2019ny tendrombohitra aho. Avy aiza no hahazoako fanampiana?",
        "2": "Avy amin\u2019i Jehovah no ahazoako fanampiana, Eny, avy amin\u2019ilay Mpanao ny lanitra sy ny tany.",
        "3": "Tsy avelany hangozohozo mihitsy ny tongotrao. Tsy ho rendremana mihitsy Ilay mpiambina anao.",
        "4": "Tsia, tsy ho rendremana na hatory Ilay mpiambina ny Israely.",
        "5": "I Jehovah no miambina anao. I Jehovah no manome alokaloka anao, eo ankavananao,",
        "6": "Ka tsy hamely anao ny masoandro rehefa antoandro, Ary tsy haninona anao ny volana rehefa alina.",
        "7": "I Jehovah no hiambina anao tsy hahita loza. Eny, hiambina anao izy.",
        "8": "I Jehovah no hiambina anao, na mivoaka ianao na miditra, Manomboka izao ka hatramin\u2019ny fotoana tsy voafetra."
    },
    "122": {
        "1": "Faly aho rehefa hoy izy ireo tamiko: \u201cAndao isika ho any an-tranon\u2019i Jehovah!\u201d",
        "2": "Ny tongotray efa mijoro Ao an-tan\u00e0nanao, ry Jerosalema \u00f4!",
        "3": "Toy ny tan\u00e0na voaorina tsara i Jerosalema. Tafakambana tsara ho iray izy.",
        "4": "Any no iakaran\u2019ireo foko, Dia ireo fokon\u2019i Jah, Araka ny fampahatsiahivana nomeny ho an\u2019ny Israely, Mba hisaotra ny anaran\u2019i Jehovah.",
        "5": "Fa any no ametrahana ny sezan\u2019ny mpitsara, Sy ny seza fiandrianan\u2019ny taranak\u2019i Davida.",
        "6": "Mangataha fiadanana ho an\u2019i Jerosalema! Tsy hanana ahiahy izay tia anao, ry tan\u00e0na \u00f4!",
        "7": "Hisy fiadanana foana anie ao anatin\u2019ny mandanao, Ary hisy tsy fananana ahiahy anie ao anatin\u2019ireo tilikambo fonenana manodidina anao!",
        "8": "Noho ny amin\u2019ny rahalahiko sy ny namako no hilazako hoe: \u201cHisy fiadanana anie ao aminao!\u201d",
        "9": "Noho ny amin\u2019ny tranon\u2019i Jehovah Andriamanitsika, Dia hitady izay hahasoa anao foana aho."
    },
    "123": {
        "1": "Ianao no andrandrain\u2019ny masoko, Ry Ilay monina any an-danitra \u00f4!",
        "2": "Toy ny ibanjinan\u2019ny mpanompo ny tanan\u2019ny tompony, Ary toy ny ibanjinan\u2019ny mpanompovavy ny tanan\u2019ny tompovaviny, No ibanjinantsika an\u2019i Jehovah Andriamanitsika Mandra-piantrany antsika.",
        "3": "Iantrao izahay, Jehovah \u00f4, iantrao izahay, Satria tototry ny fanamavoana be loatra,",
        "4": "Eny, tototry ny fanesoana tafahoatra ataon\u2019ireo miadana, Sy ny fanamavoana ataon\u2019ireo mizahozaho."
    },
    "124": {
        "1": "\u201cRaha tsy nomba antsika i Jehovah\u201d, Aoka ny Israely hanao hoe:",
        "2": "\u201cRaha tsy nomba antsika i Jehovah Rehefa nisy olona nitsangana hanohitra antsika,",
        "3": "Dia ho natelin\u2019izy ireo velona isika, Tamin\u2019izy ireo tezitra mafy tamintsika.",
        "4": "Ho nofaohin\u2019ny rano koa isika, Ary ho nanafotra antsika * ny riaka.",
        "5": "Ho toy ny rano nanafotra antsika Ny olona sahisahy ratsy.",
        "6": "Hisaorana anie i Jehovah, izay tsy namela antsika Ho lasa rembin\u2019ny nifin\u2019izy ireo!",
        "7": "Toy ny vorona afa-nandositra Avy tao amin\u2019ny fandriky ny mpamandri-borona isika. Tapaka ilay fandrika, Ka afa-nandositra isika.",
        "8": "Ny anaran\u2019i Jehovah no ahazoantsika fanampiana. Fa izy no Mpanao ny lanitra sy ny tany.\u201d"
    },
    "125": {
        "1": "Izay matoky an\u2019i Jehovah Dia sahala amin\u2019ny Tendrombohitra Ziona, izay tsy voahozongozona fa mitoetra mandritra ny fotoana tsy voafetra.",
        "2": "Tendrombohitra maro no manodidina an\u2019i Jerosalema, Ary manodidina ny olony toy izany koa i Jehovah, Manomboka izao ka hatramin\u2019ny fotoana tsy voafetra.",
        "3": "Fa tsy hijanona maharitra eo amin\u2019izay anjaran\u2019ny olo-marina ny tehim-panjakan\u2019ny ratsy fanahy, Sao hanatsotra ny tanany hanao ratsy ny olo-marina.",
        "4": "Jehovah \u00f4, manaova soa amin\u2019ny olona tsara Sy amin\u2019ny mahitsy fo.",
        "5": "Fa izay mivily hanaraka lalana tsy mahitsy kosa Horoahin\u2019i Jehovah miaraka amin\u2019ny mpanao ratsy. Fiadanana anie ho an\u2019ny Israely!"
    },
    "126": {
        "1": "Rehefa nampodin\u2019i Jehovah avy tamin\u2019ny fahababoana ny mponin\u2019i Ziona, Dia hoatran\u2019ny nanonofy isika.",
        "2": "Nihomehy tsy nisy toy izany isika tamin\u2019izay, Sady nihoby ny lelantsika. Tamin\u2019izay, dia nifampiresaka ny olona teo amin\u2019ireo firenena hoe: \u201cNiavaka ny zavatra nataon\u2019i Jehovah ho an-dry zareo!\u201d",
        "3": "Niavaka tokoa ny zavatra nataon\u2019i Jehovah ho antsika, Ka falifaly isika.",
        "4": "Ampodio avy amin\u2019ny fahababoana izahay, Jehovah \u00f4, Toy ny fanambanin\u2019ny renirano ao Negeba.",
        "5": "Izay mamafy amin-dranomaso, Dia hijinja amim-pihobiana.",
        "6": "Izay mivoaka mitondra masomboly eran\u2019ny harona, Eny, manao izany amin-dranomaso, Dia tsy maintsy hody amim-pifaliana Satria hitondra amboaram-bokatra."
    },
    "127": {
        "1": "Raha tsy i Jehovah no manao ny trano, Dia very maina ny asa mafy ataon\u2019ny mpanorina azy. Ary raha tsy i Jehovah no miambina ny tan\u00e0na, Dia very maina ny fiaretan-torin\u2019ny mpiambina.",
        "2": "Very maina ny hifohazanareo vao maraina Sy ny tsy hipetrahanareo raha tsy efa alim-be Ary ny hihinananareo sakafo azo tamin\u2019ny fisasarana mafy. Toy izany no hanomezany torimaso an\u2019ilay malalany.",
        "3": "Lova avy amin\u2019i Jehovah ny zanaka maro, Ary valisoa ny aloaky ny kibo.",
        "4": "Toy ny zana-tsip\u00ecka eny an-tanan\u2019ny lehilahy mahery Ny zanaky ny fahatanorana.",
        "5": "Sambatra izay lehilahy tomady mameno ny tranon-jana-tsip\u00eckany amin\u2019ireny. Tsy ho menatra izy, Satria hiteny eo anatrehan\u2019ny fahavalo eny am-bavahady ireny."
    },
    "128": {
        "1": "Sambatra izay matahotra an\u2019i Jehovah Sy mandeha amin\u2019ny lalany.",
        "2": "Fa hihinana an\u2019izay nisasaran\u2019ny tananao ianao. Ho sambatra ianao ary hahita soa.",
        "3": "Ho tahaka ny voaloboka mahavokatra ny vadinao, Ao amin\u2019ny efitra anatiny indrindra amin\u2019ny tranonao. Ary ny zanakao ho toy ny sampan\u2019oliva manodidina ny latabatrao.",
        "4": "Toy izany no hitahiana ny lehilahy tomady Izay matahotra an\u2019i Jehovah.",
        "5": "Hitahy anao avy ao Ziona i Jehovah. Jereo koa ny firoboroboan\u2019i Jerosalema mandritra ny androm-piainanao,",
        "6": "Ary jereo ny zafikelinao. Hisy fiadanana anie eo amin\u2019ny Israely!"
    },
    "129": {
        "1": "\u201cEfa ela izy ireo no te hanisy ratsy ahy, eny, efa hatramin\u2019ny fahazazako!\u201d Aoka ny Israely hanao hoe:",
        "2": "\u201cEfa ela izy ireo no te hanisy ratsy ahy, eny, efa hatramin\u2019ny fahazazako! Tsy naharesy ahy anefa izy ireo.",
        "3": "Nataon\u2019ny mpiasa tany toy ny tany asaina ny lamosiko, Ary nohalavainy ny vava asa nataony.\u201d",
        "4": "Manao ny rariny i Jehovah. Tapatapahiny ny tadin\u2019ny ratsy fanahy.",
        "5": "Ho menatra sy hitodi-doha hiverina Izay rehetra mankahala an\u2019i Ziona.",
        "6": "Ho sahala amin\u2019ny ahi-maitso eny amin\u2019ny tafo izy, Ka efa malazo sahady na dia mbola tsy nongotana aza.",
        "7": "Tsy hisy mpijinja hameno ny tanany amin\u2019ireny, Na mpanangona amboara hamihina an\u2019ireny eo an-tratrany.",
        "8": "Tsy hisy mpandalo koa hilaza hoe: \u201cHotahin\u2019i Jehovah anie ianareo! Mitso-drano anareo amin\u2019ny anaran\u2019i Jehovah izahay.\u201d"
    },
    "130": {
        "1": "Tao anatin\u2019ny fahoriana lalina no niantsoako anao, Jehovah \u00f4!",
        "2": "Henoy ny feoko, Jehovah \u00f4! Hanongilan-tsofina hihaino ny fitalahoako anie ianao!",
        "3": "Raha mitsingoloka ny fahadisoanay ianao, ry Jah \u00f4, Iza no hahajoro, Jehovah \u00f4?",
        "4": "Fa ao aminao ny tena famelan-keloka, Mba hatahorana anao.",
        "5": "Manantena aho fa hanampy ahy ianao, Jehovah \u00f4! Manantena aho! Ny teninao no andrasako.",
        "6": "Miandry an\u2019i Jehovah aho, Mihoatra noho ny fiandrasan\u2019ny mpiambina izay hahamaraina ny andro. Tsy andriny izay hahatongavan\u2019ny maraina.",
        "7": "Aoka hiandry foana an\u2019i Jehovah ny Israely. Fa ao amin\u2019i Jehovah ny hatsaram-panahy feno fitiavana, Ary fanavotana miezinezina no ataony.",
        "8": "Izy no hanavotra ny Israely ho afaka amin\u2019ny fahadisoany rehetra."
    },
    "131": {
        "1": "Jehovah \u00f4, tsy nirehareha ny foko, Ary tsy niandranandrana ny masoko. Tsy nikatsaka ny ambony loatra aho, Na naniry hahazo zavatra avo loatra.",
        "2": "Efa nampitony sy nifehy ny faniriako aho, Toy ny zaza efa nisara-nono eny amin-dreniny. Toy ny fanirian\u2019ny zaza efa nisara-nono ny faniriana ato anatiko.",
        "3": "Aoka hiandry an\u2019i Jehovah ny Israely, Manomboka izao ka hatramin\u2019ny fotoana tsy voafetra."
    },
    "132": {
        "1": "Jehovah \u00f4, tsarovy i Davida, Tsarovy ny fahoriany rehetra,",
        "2": "Sy ny fianianany tamin\u2019i Jehovah, Ary ny voadiny tamin\u2019Ilay Maherin\u2019i Jakoba hoe:",
        "3": "\u201cTsy hiditra ao amin\u2019ny tranolay fonenako aho. Tsy hiakatra eo ambonin\u2019ny farafara tsara tarehy fatoriako aho,",
        "4": "Tsy havelako hatory Na ho rendremana ny masoko,",
        "5": "Mandra-pahitako toerana ho an\u2019i Jehovah, Dia tranolay be voninahitra ho an\u2019Ilay Maherin\u2019i Jakoba.\u201d",
        "6": "Nahare momba azy io izahay tany Efrata, Ary nahita azy io tany amin\u2019ny faritra be ala.",
        "7": "Andao hiditra ao amin\u2019ny tranolainy be voninahitra, Sy hiankohoka eo amin\u2019ny fitoeran-tongony.",
        "8": "Mitsang\u00e0na ho any amin\u2019ny toeram-ponenanao, Jehovah \u00f4, Dia ianao sy ny Vata Masin\u2019ny herinao.",
        "9": "Aoka hitafy fahamarinana ny mpisoronao, Ary aoka hihoby ireo tsy mivadika aminao.",
        "10": "Noho ny amin\u2019i Davida mpanomponao, Dia aza lavina ilay voahosotrao izay mitodika aminao.",
        "11": "Efa nianiana tamin\u2019i Davida i Jehovah, Ka tsy hivadika amin\u2019ny teniny mihitsy. Eny, efa nianiana izy hoe: \u201cIzay aloaky ny kibonao No hapetrako eo amin\u2019ny seza fiandriananao.",
        "12": "Raha hanaja ny fifanekena nataoko ny taranakao, Ka hanaraka ny fampahatsiahivana atoroko azy, Dia hipetraka mandrakizay eo amin\u2019ny seza fiandriananao Ny taranak\u2019izy ireo.\u201d",
        "13": "Fa efa nifidy an\u2019i Ziona i Jehovah. Naniry mafy honina ao izy, ka nanao hoe:",
        "14": "\u201cIty no toerana honenako mandrakizay. Honina eto aho, fa izany no faniriako.",
        "15": "Handrotsahako fitahiana tokoa ny tahirin-tsakafo ao. Ary hataoko voky hanina ny mahantra ao.",
        "16": "Hotafiko famonjena ny mpisorona ao, Ary hihoby tokoa ny olona tsy mivadika izay monina ao.",
        "17": "Ao no hataoko mitsimoka ny tandroka * ho an\u2019i Davida. Ary hanomana jiro ho an\u2019ilay voahosotro aho.",
        "18": "Hataoko mitafy henatra ny fahavalony, Fa ny fanjakany * kosa hiroborobo.\u201d"
    },
    "133": {
        "1": "Tsara sy mahafinaritra er\u1ef3 Rehefa miara-monina amim-piraisan-tsaina ny mpirahalahy!",
        "2": "Toy ny menaka tsara eo amin\u2019ny loha izany, Ka mikoriana midina eo amin\u2019ny volombava, Dia ny volombavan\u2019i Arona, Ary mikoriana midina hatreny amin\u2019ny vozon\u2019akanjony.",
        "3": "Toy ny ando any an-tendrombohitra Hermona koa izany, Ka milatsaka eo amin\u2019ireo tendrombohitr\u2019i Ziona. Fa nodidian\u2019i Jehovah ho ao Ziona ny fitahiany, Dia ny fiainana mandritra ny fotoana tsy voafetra."
    },
    "134": {
        "1": "Mider\u00e0 an\u2019i Jehovah, Ianareo rehetra mpanompon\u2019i Jehovah, Izay mijoro ao an-tranon\u2019i Jehovah mandritra ny alina.",
        "2": "Aoka ianareo ho masina rehefa manandratra ny tananareo. Ary mider\u00e0 an\u2019i Jehovah.",
        "3": "Hitahy anao avy ao Ziona anie i Jehovah, Ilay Mpanao ny lanitra sy ny tany!"
    },
    "135": {
        "1": "Mider\u00e0 an\u2019i Jah! Derao ny anaran\u2019i Jehovah. Manaova fiderana, ry mpanompon\u2019i Jehovah,",
        "2": "Izay mijoro ao an-tranon\u2019i Jehovah Sy ao an-tokotanin\u2019ny tranon\u2019Andriamanitsika.",
        "3": "Mider\u00e0 an\u2019i Jah, fa tsara i Jehovah. Manaova hira fiderana ho an\u2019ny anarany, fa mahafinaritra izany.",
        "4": "Fa nofidin\u2019i Jah ho azy i Jakoba, Ary nofidiny ho fananany manokana i Israely.",
        "5": "Fantatro tsara fa lehibe i Jehovah, Ary ambony noho ny andriamanitra rehetra ny Tompontsika.",
        "6": "Izay rehetra mahafinaritra an\u2019i Jehovah, dia ataony Na any an-danitra, na et\u1ef3 an-tany, na any an-dranomasina, na any amin\u2019ny rano lalina rehetra.",
        "7": "Mampiakatra etona avy any amin\u2019ny faran\u2019ny tany izy, Sady manao vavahadin-drano ho an\u2019ny orana, Ary mamoaka ny rivotra avy ao amin\u2019ny trano fitehirizany azy.",
        "8": "Izy no namono ny lahimatoan\u2019i Ejipta, Na olona na biby.",
        "9": "Nandefa famantarana sy nanao fahagagana teo anivonao izy, ry Ejipta \u00f4, Dia tamin\u2019i Farao sy ny mpanompony rehetra.",
        "10": "Namely firenena maro izy, Ary nandripaka mpanjaka mahery,",
        "11": "Dia i Sihona mpanjakan\u2019ny Amorita Sy Oga mpanjakan\u2019i Basana Ary ny fanjakana rehetra tao Kanana.",
        "12": "Nomeny ho lova ny tanin\u2019ireo, Eny, ho lovan\u2019ny Israely olony.",
        "13": "Maharitra mandrakizay ny anaranao, Jehovah \u00f4! Maharitra hatramin\u2019ny taranaka fara mandimby ny fahatsiarovana anao, Jehovah \u00f4!",
        "14": "Hiady ho an\u2019ny olony eo amin\u2019ny fitsarana i Jehovah, Ary hanenina izy ka hamindra fo amin\u2019ny mpanompony.",
        "15": "Volafotsy sy volamena ny sampin\u2019ireo firenena Sady asa tanan\u2019olombelona.",
        "16": "Manam-bava ireny sampy ireny, fa tsy miteny. Mana-maso, fa tsy mahita.",
        "17": "Manan-tsofina, fa tsy mandre, Ary tsy misy fofonaina eo am-bavany.",
        "18": "Ho sahala amin\u2019ireny ny olona manao azy Sy izay rehetra matoky azy.",
        "19": "Mider\u00e0 an\u2019i Jehovah, ry taranak\u2019Israely \u00f4! Mider\u00e0 an\u2019i Jehovah, ry taranak\u2019i Arona \u00f4!",
        "20": "Mider\u00e0 an\u2019i Jehovah, ry taranak\u2019i Levy \u00f4! Ianareo izay matahotra an\u2019i Jehovah, mider\u00e0 an\u2019i Jehovah.",
        "21": "Hoderaina avy ao Ziona anie i Jehovah Izay monina ao Jerosalema! Mider\u00e0 an\u2019i Jah!"
    },
    "136": {
        "1": "Misaora an\u2019i Jehovah, fa tsara izy: Fa mandrakizay ny hatsaram-panahiny feno fitiavana.",
        "2": "Misaora an\u2019ilay Andriamanitry ny andriamanitra: Fa mandrakizay ny hatsaram-panahiny feno fitiavana.",
        "3": "Misaora an\u2019ilay Tompon\u2019ny tompo: Fa mandrakizay ny hatsaram-panahiny feno fitiavana;",
        "4": "Dia ilay Mpanao zava-mahagaga sy zava-mahatalanjona: Fa mandrakizay ny hatsaram-panahiny feno fitiavana;",
        "5": "Ilay nanao ny lanitra tamin\u2019ny fahiratan-tsainy: Fa mandrakizay ny hatsaram-panahiny feno fitiavana;",
        "6": "Ilay namelatra ny tany ho ambonin\u2019ny rano: Fa mandrakizay ny hatsaram-panahiny feno fitiavana;",
        "7": "Ilay nanao ireo zavatra lehibe manome hazavana: Fa mandrakizay ny hatsaram-panahiny feno fitiavana;",
        "8": "Ny masoandro hanjaka amin\u2019ny andro: Fa mandrakizay ny hatsaram-panahiny feno fitiavana;",
        "9": "Ary ny volana sy ny kintana hiara-manjaka rehefa alina: Fa mandrakizay ny hatsaram-panahiny feno fitiavana.",
        "10": "Misaora an\u2019Ilay namely an\u2019i Ejipta ka namono ny lahimatoany: Fa mandrakizay ny hatsaram-panahiny feno fitiavana,",
        "11": "Dia Ilay nitondra ny Israely nivoaka avy teo amin\u2019ny Ejipsianina: Fa mandrakizay ny hatsaram-panahiny feno fitiavana;",
        "12": "Tamin\u2019ny tanana mahery sy ny sandry nahinjitra: Fa mandrakizay ny hatsaram-panahiny feno fitiavana;",
        "13": "Misaora an\u2019Ilay nanasaraka ny Ranomasina Mena: Fa mandrakizay ny hatsaram-panahiny feno fitiavana;",
        "14": "Sy nampandeha ny Israely hamakivaky teo afovoany: Fa mandrakizay ny hatsaram-panahiny feno fitiavana;",
        "15": "Ary nanakifika an\u2019i Farao sy ny tafiny ho ao amin\u2019ny Ranomasina Mena: Fa mandrakizay ny hatsaram-panahiny feno fitiavana;",
        "16": "Dia Ilay nampandeha ny olony hamakivaky ny tany efitra: Fa mandrakizay ny hatsaram-panahiny feno fitiavana;",
        "17": "Ilay nandripaka mpanjaka lehibe: Fa mandrakizay ny hatsaram-panahiny feno fitiavana;",
        "18": "Sy namono mpanjaka malaza: Fa mandrakizay ny hatsaram-panahiny feno fitiavana;",
        "19": "Dia i Sihona mpanjakan\u2019ny Amorita: Fa mandrakizay ny hatsaram-panahiny feno fitiavana;",
        "20": "Sy Oga mpanjakan\u2019i Basana: Fa mandrakizay ny hatsaram-panahiny feno fitiavana;",
        "21": "Ary nomeny ho lova ny tanin\u2019ireo: Fa mandrakizay ny hatsaram-panahiny feno fitiavana;",
        "22": "Dia ho lovan\u2019ny Israely mpanompony: Fa mandrakizay ny hatsaram-panahiny feno fitiavana;",
        "23": "Nahatsiaro antsika izy tamin\u2019isika naetry: Fa mandrakizay ny hatsaram-panahiny feno fitiavana;",
        "24": "Ary imbetsaka izy no nanafaka antsika avy teo am-pelatanan\u2019ny fahavalontsika: Fa mandrakizay ny hatsaram-panahiny feno fitiavana;",
        "25": "Izy no manome sakafo ho an\u2019ny nofo rehetra: Fa mandrakizay ny hatsaram-panahiny feno fitiavana;",
        "26": "Misaora an\u2019ilay Andriamanitry ny lanitra: Fa mandrakizay ny hatsaram-panahiny feno fitiavana."
    },
    "137": {
        "1": "Teo amoron\u2019ny renirano tany Babylona izahay no nipetrapetraka. Teo koa izahay no nitomany rehefa nahatsiaro an\u2019i Ziona.",
        "2": "Teny amin\u2019ny hazo aravaha tany Babylona No nahantonay ny harpa fitendrinay.",
        "3": "Nangataka anay hihira ireo mpamabo Sy mpaneso anay mba hifalifaliany, ka hoy izy ireo: \u201cAnaovy hiran\u2019i Ziona izahay.\u201d",
        "4": "Ataonay ahoana anefa no fihira ny hiran\u2019i Jehovah Any an-tanin\u2019olona?",
        "5": "Raha manadino anao aho, ry Jerosalema \u00f4, Dia aoka ny tanako ankavanana hanadino izay efa hainy.",
        "6": "Ary aoka ny lelako hiraikitra amin\u2019ny lanilaniko Raha tsy mahatsiaro anao aho, Ary raha tsy i Jerosalema no asandratro Ho ambony noho ny antom-pifaliako lehibe indrindra.",
        "7": "Jehovah \u00f4, tsarovy ny nataon\u2019ny taranak\u2019i Edoma tamin\u2019ny andro nandravana an\u2019i Jerosalema, Ka nilazan\u2019izy ireo hoe: \u201cRavao tanteraka! Ravao hatramin\u2019ny fotony!\u201d",
        "8": "Ry Babylona zanakavavy horobaina \u00f4! Ho sambatra ilay hamaly anao Araka izay nataonao taminay.",
        "9": "Ho sambatra ilay hibata ny zanakao sy hanatonta azy Amin\u2019ny vatolampy mba hahatorotoro azy."
    },
    "138": {
        "1": "Hidera anao amin\u2019ny foko manontolo aho. Eo anatrehan\u2019ireo andriamani-kafa no hihirako fiderana ho anao.",
        "2": "Hiankohoka manandrify ny tempolinao masina aho, Sady hidera ny anaranao, Noho ny hatsaram-panahinao feno fitiavana sy noho ny fahamarinanao. Fa nankalazainao mihoatra noho ny anaranao ny teninao.",
        "3": "Namaly ahy ianao tamin\u2019ny andro niantsoako anao, Ka nomenao fahasahiana aho ary nohatanjahinao.",
        "4": "Hidera anao daholo ny mpanjakan\u2019ny tany, Jehovah \u00f4, Satria ho ren\u2019izy ireo ny teny aloaky ny vavanao.",
        "5": "Hihira momba ny lalan\u2019i Jehovah koa izy ireo, Fa lehibe ny voninahitr\u2019i Jehovah.",
        "6": "Na avo aza i Jehovah, dia mijery ny manetry tena, Fa manalavitra ny olona manambony tena kosa izy.",
        "7": "Hiaro ny aiko ianao raha mandia fahoriana aho. Haninjitra ny tananao ianao satria tezitra ny fahavaloko, Ka hamonjy ahy ny tananao ankavanana.",
        "8": "Hotanterahin\u2019i Jehovah daholo izay noeritreretiny hahasoa ahy. Mandrakizay ny hatsaram-panahinao feno fitiavana, Jehovah \u00f4! Aza afoy ny asan\u2019ny tananao."
    },
    "139": {
        "1": "Jehovah \u00f4, mandinika ahy amin\u2019ny an-tsipiriany ianao, ka mahalala ahy.",
        "2": "Ianao no mahalala ahy, na mipetraka aho na mitsangana. Fantarinao avy eny lavitra eny ny eritreritro.",
        "3": "Voarefinao ny dia alehako sy ny toerana itsotsorako. Ary hainao tsara ny lalako rehetra.",
        "4": "Fa mbola tsy manonona teny akory ny lelako, Dia efa fantatrao sahady ny tiako holazaina, Jehovah \u00f4!",
        "5": "Manao fahirano ahy avy ao andamosiko sy avy eo anoloako ianao, Ary apetrakao eo amiko ny tananao.",
        "6": "Mampiaiky volana ahy izany fahalalanao izany, Sady avo loatra ka tsy takatro.",
        "7": "Aiza no hialako amin\u2019ny fanahinao? Ary aiza no handosirako tsy ho eo anatrehanao?",
        "8": "Fa raha miakatra eny amin\u2019ny lanitra aho, dia eny ianao. Ary raha mamelatra ny fandrianako ao amin\u2019ny Fasana * aho, dia any koa ianao.",
        "9": "Ary raha maka ny elatry ny maraina aho, Mba honina any amin\u2019ny ranomasina faran\u2019izay lavitra,",
        "10": "Dia mbola mitarika ahy ny tananao na any aza, Ary mihazona ahy koa ny tananao ankavanana.",
        "11": "Raha hoy aho: \u201cHandrakotra ahy tampoka tokoa ny haizina!\u201d, Dia ho lasa hazavana manodidina ahy ny alina.",
        "12": "Na ny haizina aza tsy maizina loatra aminao. Fa hamirapiratra toy ny antoandro ny alina, Ka hoatran\u2019ny hazavana ihany ny haizina.",
        "13": "Fa ianao no nahary ny voako. Notakonanao tao an-kibon\u2019i Neny aho.",
        "14": "Hidera anao aho, satria mahagaga sy mahatalanjona ny fomba nanaovanao ahy. Mahatalanjona ny asanao. Ary tena fantatro tsara izany.",
        "15": "Tsy niafina taminao ny taolako, Tamin\u2019izaho noforoninao tao amin\u2019ny miafina, Sy notenominao tao amin\u2019ny faritra lalina indrindra amin\u2019ny tany.",
        "16": "Nahita ahy ny masonao na dia mbola vao niforona aza aho. Ary voasoratra tao amin\u2019ny bokinao ny faritra rehetra amin\u2019izay ho vatako Sy ny andro hiforonan\u2019ireny, Nefa mbola tsy nisy akory ireny, na iray aza.",
        "17": "Koa tena sarobidy amiko ny hevitrao! Andriamanitra \u00f4, tena be dia be tokoa ny isan\u2019ireny!",
        "18": "Raha andramako isaina ireny, dia betsaka lavitra noho ny fasika. Mifoha aho, ary mbola eo aminao ihany.",
        "19": "Haringanao anie ny ratsy fanahy, Andriamanitra \u00f4! Dia hiala amiko tokoa ny olona meloka ho nandatsa-dra.",
        "20": "Milaza izay saim-pantany momba anao izy ireny. Manao tsinontsinona ny anaranao ireny fahavalonao ireny.",
        "21": "Jehovah \u00f4, tsy hankahala an\u2019izay mankahala mafy anao ve aho? Tsy haharikoriko ahy ve izay mikomy aminao?",
        "22": "Halako dia halako tokoa ireny, Ary lasa tena fahavaloko.",
        "23": "Diniho amin\u2019ny an-tsipiriany aho, Andriamanitra \u00f4, ary fantaro ny foko. Diniho aho, ka fantaro ny zavatra mampanahy ahy.",
        "24": "Ary jereo sao misy lalana mampahory ato anatiko, Dia tariho ho amin\u2019ny lalan\u2019ny mandrakizay aho."
    },
    "140": {
        "1": "Vonjeo tsy ho azon\u2019ny olon-dratsy aho, Jehovah \u00f4! Ianao anie hiaro ahy amin\u2019ny olona mahery setra,",
        "2": "Izay mamorona teti-dratsy ao am-pony, Sy manafika ahy foana isan\u2019andro, toy ny any an\u2019ady!",
        "3": "Ataon\u2019izy ireo maranitra toy ny an\u2019ny menarana ny lelany. Ao ambany molony ny poizin\u2019ny bibilava misy tandroka. Sela.",
        "4": "Arovy tsy ho azon\u2019ny tanan\u2019ny ratsy fanahy aho, Jehovah \u00f4! Ianao anie hiaro ahy amin\u2019ny olona mahery setra, Izay mitetika ny hamingana ahy!",
        "5": "Manafina fandrika hahazoana ahy ireo manandra-tena. Ary tady maro no apetrany eny amoron-dalana ho harato hamandrihana ahy. Mamela-pandrika ho ahy izy ireo. Sela.",
        "6": "Hoy aho tamin\u2019i Jehovah: \u201cIanao no Andriamanitro. Aoka ianao hanongilan-tsofina hihaino ny fitalahoako, Jehovah \u00f4!\u201d",
        "7": "Ry Jehovah Tompo Fara Tampony \u00f4, ilay Mahery mpamonjy ahy, Niaro ny lohako ianao tamin\u2019ny fotoanan\u2019ny ady.",
        "8": "Aza tanterahina ny fanirian\u2019ny ratsy fanahy, Jehovah \u00f4! Aza avela hahomby ny teti-dratsiny, sao hanandra-tena izy. Sela.",
        "9": "Ny ratsy naloaky ny vavan\u2019ireo manodidina ahy anie Hitsingerina eo an-dohany ihany!",
        "10": "Enga anie ka hisy vainafo hiraraka eo an-dohany! Aoka izy ireo halatsaka ao anaty afo, ao anaty lavaka fanangonan-drano, mba tsy ho tafakatra intsony!",
        "11": "Tsy haharitra eto an-tany anie ny olona mpanita-dresaka! * Aoka henjehin\u2019ny faharatsiana ny olona mahery setra, ka hoveliveleziny.",
        "12": "Fantatro tsara fa harovan\u2019i Jehovah Ny zon\u2019ny ory, ary homeny rariny ny mahantra.",
        "13": "Hisaotra ny anaranao tokoa ny olo-marina, Ary honina eo anatrehanao ny olo-mahitsy."
    },
    "141": {
        "1": "Jehovah \u00f4, niantso anao aho Ka mba valio haingana. Henoy re aho rehefa miantso anao e!",
        "2": "Enga anie ny vavaka ataoko ka ho voaomana tsara toy ny emboka manitra eo anatrehanao, Ary ny fanandratako ny tanako ho toy ny fanatitra varimbazaha fanolotra takariva!",
        "3": "Ambeno ny vavako, Jehovah \u00f4! Ary asio mpiambina eo amin\u2019ny varavaran\u2019ny molotro.",
        "4": "Aza avela haniry zava-dratsy ny foko Sao aho hivarilavo amin\u2019ny fanaovana zavatra tena ratsy Miaraka amin\u2019ny mpanao ratsy, Ka hihinana ny sakafo matsirony.",
        "5": "Raha mamely ahy ny olo-marina, dia raisiko ho hatsaram-panahy feno fitiavana izany. Ary raha mananatra ahy izy, dia toy ny menaka ahosotra amin\u2019ny loha izany Ka tsy holavin\u2019ny lohako. Fa hivavaka ho azy mihitsy aza aho raha misy loza manjo azy.",
        "6": "Atsipy avy eo amin\u2019ny harambato ny mpitsara azy. Fa nandre ny teniko kosa izy ireo, ka mahafinaritra azy izany.",
        "7": "Toy ny poti-kazo miparitaka eo amin\u2019ny tany rehefa misy mamaky sy mikapa kitay, Dia aparitaka eo am-bavan\u2019ny Fasana * koa ny taolanay.",
        "8": "Ianao anefa no andrandrain\u2019ny masoko, Jehovah Tompo Fara Tampony \u00f4! Ianao no ialofako. Aza avela ho tapitra ny aiko.",
        "9": "Arovy aho mba tsy ho voaketoky ny fandrika napetrak\u2019izy ireo, Sy tsy ho azon\u2019ny vela-pandriky ny mpanao ratsy.",
        "10": "Ho latsaka ao amin\u2019ny fandrika harato nataony ihany ny ratsy fanahy rehetra, Fa izaho kosa handalo fotsiny."
    },
    "142": {
        "1": "Nanandratra ny feoko tamin\u2019i Jehovah aho, mba hiantso vonjy. Nanandratra ny feoko tamin\u2019i Jehovah aho, mba hitalaho famindram-po.",
        "2": "Teo anatrehany no namborahako ny zavatra mampanahy ahy, Ary izy foana no nilazako ny fahoriako.",
        "3": "Izany no nataoko rehefa rera-tsaina aho. Koa ianao no nahafantatra izay nalehako. Eo amin\u2019ny lalana izorako No anafenan\u2019izy ireo fandrika hahazoana ahy.",
        "4": "Tazano eo ankavanako ka jereo Fa tsy mba misy olona mankasitraka ahy. Tsy misy toerana azoko andosirana intsony. Tsy mba misy manontany ny momba ahy.",
        "5": "Niantso vonjy taminao aho, Jehovah \u00f4! Hoy aho: \u201cIanao no fialofako, Sy anjarako eo amin\u2019ny tanin\u2019ny velona.\u201d",
        "6": "Mba henoy re ny fitalahoako e, Fa mahatsiaro ho mahantra fadiranovana aho! Afaho aho tsy ho azon\u2019ny mpanenjika ahy, Fa matanjaka noho izaho ireny.",
        "7": "Avoahy avy ato amin\u2019ity lakaly figadrana ity aho, Mba hiderako ny anaranao. Aoka hiangona manodidina ahy ny olo-marina, Satria mety ny ataonao amiko."
    },
    "143": {
        "1": "Jehovah \u00f4, henoy ny vavaka ataoko. Aoka ianao hanongilan-tsofina rehefa mitalaho aho. Valio aho fa mendri-pitokisana sy manao ny rariny ianao.",
        "2": "Aza mifandahatra amin\u2019ny mpanomponao eo amin\u2019ny fitsarana, Satria tsy misy olombelona ho marina eo anatrehanao.",
        "3": "Fa nifofo ny aiko ny fahavalo. Namotika ny fiainako izy, ka nanosihosy ahy tamin\u2019ny tany. Ary nataony nonina tao amin\u2019ny haizina aho, toy ny maty efa hatry ny ela.",
        "4": "Rera-tsaina aho, Ary ngoly ny foko ato anatiko.",
        "5": "Mahatsiaro ny andro fahiny aho. Misaintsaina ny zava-drehetra nataonao aho, Ary ny asan\u2019ny tananao foana no tiako hoeritreretina.",
        "6": "Mamelatra ny tanako ho aminao aho. Toy ny tany karakaina aho, ka mangetaheta anao. Sela.",
        "7": "Valio haingana aho, Jehovah \u00f4! Efa ho tapitra ny aiko. Aza manafina ny tavanao amiko, Sao ho toy ireo midina any an-davaka aho.",
        "8": "Amin\u2019ny maraina, dia ataovy izay handrenesako ny hatsaram-panahinao feno fitiavana, Fa ianao no itokisako. Ampahafantaro ahy ny lalana tokony halehako, Fa foiko ho anao ny tenako.",
        "9": "Afaho tsy ho azon\u2019ny fahavaloko aho, Jehovah \u00f4! Ianao no fialofako.",
        "10": "Ampianaro hanao ny sitraponao aho, Fa ianao no Andriamanitro. Tsara ny fanahinao, Ka enga anie izy io hitarika ahy, ao amin\u2019ny tanin\u2019ny fahitsiana!",
        "11": "Noho ny anaranao, Jehovah \u00f4, dia tsimbino ny aiko! Ary noho ny fahamarinanao, dia hanafaka ahy amin\u2019ny fahoriako anie ianao!",
        "12": "Ataovy mangina ny fahavaloko, noho ny hatsaram-panahinao feno fitiavana. Aringano izay rehetra te hanisy ratsy ahy, Fa mpanomponao aho."
    },
    "144": {
        "1": "Hisaorana anie i Jehovah, ilay Vatolampiko, Izay mampianatra ny tanako hamely, Sy mampianatra ny rantsantanako hiady,",
        "2": "Ilay maneho hatsaram-panahy amiko sy fiarovana mafy ho ahy, Tendrombohitra fandosirako sy Mpanafaka ahy, Ampingako sy Fialofako, Ilay manao izay haneken\u2019ny vahoaka ahy!",
        "3": "Jehovah \u00f4! Inona moa izay olombelona no voamarikao, Ary inona moa izay zanak\u2019olombelona mety maty no ahinao?",
        "4": "Mihelina toy ny fofonaina ny olombelona, Ka toy ny aloka mandalo ny androm-piainany.",
        "5": "Jehovah \u00f4! Atongilano ny lanitrao mba hidinanao, Ary kasiho ny tendrombohitra mba hidona-tsetroka.",
        "6": "Ampitselatselaro ny tselatra mba hanaparitahanao ny fahavalo, Ary alefaso ny zana-tsip\u00eckanao mba hampisahotaka azy.",
        "7": "Ahinjiro avy any amin\u2019ny avo ny tananao. Afaho aho, ka avoty avy ao amin\u2019ny rano be, Dia avy eo am-pelatanan\u2019ny hafa firenena.",
        "8": "Milaza lainga ny vavany, Ary ny tanany ankavanana dia tanana mamitaka.",
        "9": "Hira vaovao no hohiraiko ho anao, Andriamanitra \u00f4! Lokanga misy tadiny folo no hanaovako hira fiderana ho anao.",
        "10": "Fa ianao no mamonjy mpanjaka, Sy manafaka an\u2019i Davida mpanomponao amin\u2019ny sabatra mahafaty.",
        "11": "Afaho aho, ka avoty avy eo am-pelatanan\u2019ny hafa firenena. Milaza lainga ny vavany, Ary ny tanany ankavanana dia tanana mamitaka.",
        "12": "Hoy izy ireo: \u201cToy ny zavamaniry mbola tanora nefa maroroka ny zanakay lahy, Ary ny zanakay vavy toy ny andry vita sokitra fahita eny an-joron\u2019ny lapa.",
        "13": "Feno ny trano fitehirizam-bokatray sady misy vokatra isan-karazany. Mitombo an\u2019arivony ny ondry aman\u2019osinay, ka ny iray manome iray alina, eny rehetra eny.",
        "14": "Bevohoka ny ombinay, sady tsy misy rovitra na afa-jaza. Tsy misy mitaraina ao amin\u2019ny tany malalaky ny tan\u00e0nanay.",
        "15": "Sambatra ny olona mahomby toy izany!\u201d Sambatra ny olona manana an\u2019i Jehovah ho Andriamaniny!"
    },
    "145": {
        "1": "Hanandratra anao aho, ry Andriamanitro Mpanjaka \u00f4, Ary hidera ny anaranao mandritra ny fotoana tsy voafetra, eny, mandrakizay. \u05d1 [ Beta ]",
        "2": "Hidera anao tontolo andro aho, Ary hankalaza ny anaranao mandritra ny fotoana tsy voafetra, eny, mandrakizay. \u05d2 [ Gimela ]",
        "3": "Lehibe i Jehovah, ka tena mendrika hoderaina tokoa. Tsy takatry ny saina ny fahalehibeazany. \u05d3 [ Daleta ]",
        "4": "Hidera ny asanao ny taranaka fara mandimby. Ary ny asanao lehibe no hambaran\u2019izy ireo. \u05d4 [ He ]",
        "5": "Ny famirapiratan\u2019ny haja amam-boninahitrao Sy ny asanao mahatalanjona no hosaintsainiko. \u05d5 [ Vao ]",
        "6": "Hiresaka momba ny hery nampiasainao tamin\u2019ireo zava-mampahatahotra nataonao izy ireo, Fa ny fahalehibeazanao kosa no hambarako. \u05d6 [ Zaina ]",
        "7": "Ny vavan\u2019izy ireo hiboiboika teny manambara ny hatsaran-toetranao. Hihoby izy ireo, noho ny fahamarinanao. \u05d7 [ Heta ]",
        "8": "Tsara fanahy sy mamindra fo i Jehovah, Ary tsy mora tezitra sady be hatsaram-panahy feno fitiavana. \u05d8 [ Teta ]",
        "9": "Tsara fanahy amin\u2019ny rehetra i Jehovah, Ary hita eo amin\u2019ny asany rehetra fa mamindra fo izy. \u05d9 [ Y\u00f4da ]",
        "10": "Hidera anao ny asanao rehetra, Jehovah \u00f4! Ary hankalaza anao ireo tsy mivadika aminao. \u05db [ Kafa ]",
        "11": "Ny voninahitry ny fanjakanao no horesahin\u2019izy ireo, Ary ny herinao no holazainy, \u05dc [ Lameda ]",
        "12": "Mba hampahafantarana amin\u2019ny zanak\u2019olombelona ny asanao lehibe Sy ny famirapiratan\u2019ny voninahitry ny fanjakanao. \u05de [ Mema ]",
        "13": "Ny fanjakanao dia fanjakana maharitra mandritra ny fotoana tsy voafetra, Ary ny fitondranao maharitra hatramin\u2019ny taranaka rehetra mifandimby. \u05e1 [ Sameka ]",
        "14": "Manohana an\u2019izay rehetra lavo i Jehovah, Ary mampitraka an\u2019izay rehetra mitanondrika. \u05e2 [ Aina ]",
        "15": "Ianao no andrandrain\u2019ny mason\u2019ny rehetra. Ianao koa no manome azy ny haniny amin\u2019ny fotoanany. \u05e4 [ Pe ]",
        "16": "Manokatra ny tananao ianao, Ka manome fahafaham-po ny fanirian\u2019ny zavamananaina rehetra. \u05e6 [ Tsade ]",
        "17": "Manao ny rariny i Jehovah amin\u2019ny lalany rehetra. Tsy mivadika koa izy, amin\u2019izay rehetra ataony. \u05e7 [ K\u00f4fa ]",
        "18": "Akaikin\u2019izay rehetra miantso azy i Jehovah, Dia izay rehetra miantso azy araka ny fahamarinana. \u05e8 [ Resa ]",
        "19": "Hotanterahiny ny fanirian\u2019izay matahotra azy. Hohenoiny izy ireo rehefa miantso vonjy, ka hovonjeny. \u05e9 [ Shina ]",
        "20": "Miaro an\u2019izay rehetra tia azy i Jehovah. Fa ny ratsy fanahy rehetra kosa haringany. \u05ea [ Tao ]",
        "21": "Ny fiderana an\u2019i Jehovah no holazain\u2019ny vavako. Aoka hidera ny anarany masina ny nofo rehetra mandritra ny fotoana tsy voafetra, eny, mandrakizay."
    },
    "146": {
        "1": "Mider\u00e0 an\u2019i Jah! Aoka aho hidera an\u2019i Jehovah!",
        "2": "Hidera an\u2019i Jehovah aho mandritra ny androm-piainako. Hihira fiderana ho an\u2019Andriamanitro aho raha mbola velona koa.",
        "3": "Aza matoky ny olona ambony Na ny zanak\u2019olombelona izay tsy mahavonjy.",
        "4": "Miala ny ainy, ary miverina amin\u2019ny tany nakana azy izy, Ka androtr\u2019iny ihany, dia foana ny eritreriny.",
        "5": "Sambatra izay manana an\u2019Andriamanitr\u2019i Jakoba ho mpanampy azy Sady manantena an\u2019i Jehovah Andriamaniny,",
        "6": "Ilay Mpanao ny lanitra sy ny tany Sy ny ranomasina ary ny zava-drehetra ao amin\u2019ireo, Dia Ilay mitana ny fahamarinana mandritra ny fotoana tsy voafetra,",
        "7": "Sy manome rariny ny ambakaina, Ary manome hanina ho an\u2019ny noana. Manafaka ny voafatotra i Jehovah.",
        "8": "Manokatra ny mason\u2019ny jamba i Jehovah. Mampitraka ny mitanondrika i Jehovah. Tia an\u2019ireo olo-marina i Jehovah.",
        "9": "Miaro ny mpivahiny i Jehovah, Ary manao izay hahamaivana ny fahorian\u2019ny kamboty ray sy ny mpitondratena. Fa ny lalan\u2019ny ratsy fanahy kosa ataony miolakolaka.",
        "10": "Ho mpanjaka mandritra ny fotoana tsy voafetra i Jehovah, Eny, ny Andriamanitrao ry Ziona \u00f4, hatramin\u2019ny taranaka fara mandimby. Mider\u00e0 an\u2019i Jah!"
    },
    "147": {
        "1": "Mider\u00e0 an\u2019i Jah, Fa tsara ny mihira fiderana ho an\u2019Andriamanitsika, Eny, mahafinaritra izany. Mety ny midera azy.",
        "2": "Manorina an\u2019i Jerosalema i Jehovah. Angoniny ireo Israelita miparitaka.",
        "3": "Manasitrana an\u2019ireo torotoro fo izy, Ary manisy fehy ny ratran\u2019izy ireo.",
        "4": "Manisa ny kintana izy, Ary antsoiny amin\u2019ny anarany avy izy rehetra.",
        "5": "Lehibe ilay Tompontsika sady tena mahery. Mahira-tsaina tsy misy hoatr\u2019izany izy.",
        "6": "Manao izay hahamaivana ny fahorian\u2019ny mpandefitra i Jehovah. Fa aetriny amin\u2019ny tany kosa ny ratsy fanahy.",
        "7": "Koa manaova hira mifamaly ho fisaorana an\u2019i Jehovah. Manaova hira amin\u2019ny harpa mba hiderana an\u2019Andriamanitsika,",
        "8": "Ilay manarona rahona ny lanitra, Ilay manao ny orana ho an\u2019ny tany, Ilay mampitsimoka ahi-maitso eny an-tendrombohitra.",
        "9": "Omeny sakafo ny bibidia Sy ny zana-goaika mikiakiaka.",
        "10": "Tsy ny tanjaky ny soavaly no mahafinaritra azy, Ary tsy ny hafainganan-tongotry ny olona no ankasitrahany.",
        "11": "Fa ny olona matahotra azy no ankasitrahan\u2019i Jehovah, Eny, ny olona miandry ny hatsaram-panahiny feno fitiavana.",
        "12": "Ankalazao i Jehovah, ry Jerosalema \u00f4! Derao Andriamanitrao, ry Ziona \u00f4!",
        "13": "Fa manamafy ny bara hidin\u2019ny vavahadinao izy, Ary mitahy ny zanakao eo aminao.",
        "14": "Ataony manjaka ao amin\u2019ny faritra misy anao ny fiadanana. Ary ataony voky varimbazaha faran\u2019izay tsara * ianao.",
        "15": "Mandefa ny didiny et\u1ef3 an-tany izy, Ka haingana er\u1ef3 ny fihazakazaky ny teniny.",
        "16": "Manome lanezy, izay toy ny volonondry, izy. Ary aparitany toy ny lavenona ny ranomandry mitsiratsiraka.",
        "17": "Atsipiny toy ny sombi-mofo ny ranomandry. Iza no mahatanty ny hatsiaka aeliny?",
        "18": "Mandefa ny teniny izy dia mitsonika ireny. Ataony mitsoka ny rivotra, Ka mikoriana ny rano.",
        "19": "Milaza ny teniny amin\u2019i Jakoba izy. Ary lazainy amin\u2019ny Israely ny fitsipiny sy ny didim-pitsarany.",
        "20": "Tsy nanao toy izany tamin\u2019ny firenen-kafa izy. Ary ny didim-pitsarany tsy mba fantatr\u2019ireny. Mider\u00e0 an\u2019i Jah!"
    },
    "148": {
        "1": "Mider\u00e0 an\u2019i Jah! Mider\u00e0 an\u2019i Jehovah, ianareo any an-danitra. Mider\u00e0 azy any amin\u2019ny avo.",
        "2": "Mider\u00e0 azy, ianareo anjeliny rehetra. Mider\u00e0 azy, ianareo rehetra ao amin\u2019ny tafiny.",
        "3": "Mider\u00e0 azy, ry masoandro sy volana. Mider\u00e0 azy, ry kintana mazava rehetra.",
        "4": "Mider\u00e0 azy, ry lanitry ny lanitra, Sy ianareo rano ambonin\u2019ny lanitra.",
        "5": "Aoka hidera ny anaran\u2019i Jehovah ireo, Fa izy no nandidy, dia voaforona ireo.",
        "6": "Ataony izay haharetan\u2019izy ireo mandrakizay, eny, mandritra ny fotoana tsy voafetra. Efa namoaka fitsipika izy, ary tsy ho foana mihitsy ireny.",
        "7": "Mider\u00e0 an\u2019i Jehovah, ianareo et\u1ef3 an-tany, Dia ianareo biby goavam-be any an-dranomasina sy ianareo rano lalina rehetra,",
        "8": "Ianareo afo sy havandra, lanezy sy setroka matevina, Ianareo rivo-mahery izay manatanteraka ny teniny,",
        "9": "Ianareo tendrombohitra sy ianareo havoana rehetra, Ianareo hazo fihinam-boa sy ianareo hazo sedera rehetra,",
        "10": "Ianareo bibidia sy ianareo biby fiompy rehetra, Ianareo biby mandady sy vorona manana elatra,",
        "11": "Ianareo mpanjakan\u2019ny tany sy ianareo firenena rehetra, Ianareo andriana sy ianareo mpitsara rehetra eto an-tany,",
        "12": "Ianareo tovolahy sy ianareo tovovavy virjiny, Ianareo lehilahy zokiolona mbamin\u2019ny ankizilahy.",
        "13": "Aoka samy hidera ny anaran\u2019i Jehovah ireo, Fa ny anarany ihany no avo indrindra. Ambonin\u2019ny tany sy ny lanitra ny voninahiny.",
        "14": "Hasandrany ny tandroky * ny olony Ary hasandrany koa ny fideran\u2019izay rehetra tsy mivadika aminy, Dia ny zanak\u2019Israely, izay firenena akaiky azy. Mider\u00e0 an\u2019i Jah!"
    },
    "149": {
        "1": "Mider\u00e0 an\u2019i Jah! Mihir\u00e0 hira vaovao ho an\u2019i Jehovah, Mihir\u00e0 fiderana ho Azy eo anivon\u2019ny fiangonan\u2019ny olona tsy mivadika.",
        "2": "Aoka ny Israely hifaly amin\u2019Ilay Be Voninahitra Mpanao azy. Ary aoka ny zanak\u2019i Ziona hiravoravo amin\u2019ilay Mpanjakan\u2019izy ireo.",
        "3": "Aoka izy ireo hidera ny anarany amin\u2019ny dihy. Aoka izy ireo hihira fiderana ho Azy amin\u2019ny ampongatapaka sy ny harpa.",
        "4": "Fa ankasitrahan\u2019i Jehovah ny olony. Ravahany famonjena ny mpandefitra.",
        "5": "Aoka hifaly amim-boninahitra ireo olona tsy mivadika. Aoka izy ireo hihoby eo am-pandrianany.",
        "6": "Aoka ho eo am-bavany ny hira fankalazana an\u2019Andriamanitra, Ary aoka hisy sabatra roa lela eny an-tanany,",
        "7": "Mba hamaliana an\u2019ireo firenena Sy hanafaizana ny firenena samy hafa,",
        "8": "Sy hamatorana ny mpanjakan\u2019ireny amin\u2019ny rojo, Sy ny manamboninahiny amin\u2019ny gadra vy,",
        "9": "Ary hampiharana amin\u2019izy ireo ny didim-pitsarana voasoratra. Izay rehetra tsy mivadika amin\u2019Andriamanitra no mahazo izany voninahitra izany. Mider\u00e0 an\u2019i Jah!"
    },
    "150": {
        "1": "Mider\u00e0 an\u2019i Jah! Derao ao amin\u2019ny toerany masina Andriamanitra. Derao koa izy, ao amin\u2019ny habakabaka, izay porofon\u2019ny heriny.",
        "2": "Derao izy noho ny asany lehibe. Derao izy araka ny haben\u2019ny fahalehibeazany.",
        "3": "Derao izy amin\u2019ny fitsofana anjombona. Derao amin\u2019ny lokanga sy ny harpa izy.",
        "4": "Derao amin\u2019ny ampongatapaka sy ny dihy faribolana izy. Derao amin\u2019ny lokanga sy ny sodina izy.",
        "5": "Derao amin\u2019ny kipantsona tsara feo izy, Ary derao amin\u2019ny kipantsona avo feo.",
        "6": "Aoka hidera an\u2019i Jah ny zavamiaina rehetra. Mider\u00e0 an\u2019i Jah!"
    },
    "meta": {
        "name": "Salamo",
        "order": 18,
        "chapter_number": 150
    }
}