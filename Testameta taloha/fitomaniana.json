{
    "1": {
        "1": "Indrisy! Mipetraka irery ankehitriny ilay tan\u00e0na be olona fahiny. Nanjary toy ny vehivavy mpitondratena ilay tan\u00e0na izay be mponina teo amin\u2019ireo firenena! Manao asa an-terivozona ilay andriambavin\u2019ireo faritany! \u05d1 [ Beta ]",
        "2": "Mitomany be izy mandritra ny alina, ary mikoriana amin\u2019ny takolany ny ranomasony. Tsy misy amin\u2019izay rehetra tia azy mba mampionona azy. Nivadika taminy avokoa ny namany, fa lasa fahavalony. \u05d2 [ Gimela ]",
        "3": "Lasa an-tsesitany i Joda noho ny fahoriana sy ny fanandevozana mafy. Voatery monina any amin\u2019ireo firenena izy. Tsy mahita fiadanana mihitsy izy. Nahatratra azy tampoka tao anatin\u2019ny fahoriana ireo rehetra nanenjika azy. \u05d3 [ Daleta ]",
        "4": "Misaona ireo lalan\u2019i Ziona, satria tsy misy mandeha mamonjy fety. Tsy misy olona intsony eny amin\u2019ny vavahadiny rehetra, ary misento ny mpisorony. Vonton\u2019alahelo ireo virjininy, ary izy koa aza ory dia ory. \u05d4 [ He ]",
        "5": "Ireo fahavalony no lasa ambony, ary tsy manana ahiahy ireny. Nampahorin\u2019i Jehovah izy noho ny fandikan-dal\u00e0na be dia be nataony, Ka lasa babo teo anoloan\u2019ny fahavalony ny zanany. \u05d5 [ Vao ]",
        "6": "Niala tamin\u2019i Ziona zanakavavy ny famirapiratany rehetra. Toy ny serfa tsy mahita tanimbilona ireo andrianany, Ary tsy manan-kery izy ireo mandeha eo alohan\u2019ny mpanenjika azy. \u05d6 [ Zaina ]",
        "7": "Tamin\u2019ny andro naha ory an\u2019i Jerosalema ka tsy nanan-kialofana ny olony, dia tsaroany Ny zava-tsarobidy rehetra azony fahiny. Rehefa lavo teo an-tanan\u2019ny fahavalo ny olony, ary tsy nisy nanampy i Jerosalema, Dia nahita izany ny fahavalo, ka nihomehy azy nianjera. \u05d7 [ Heta ]",
        "8": "Nanota an-kitsirano i Jerosalema, ka lasa zava-maharikoriko. Izay rehetra nanome voninahitra azy, dia lasa manao tsinontsinona azy satria nahita ny fitanjahany. Misento koa izy ary mitodi-damosina. \u05d8 [ Teta ]",
        "9": "Eo amin\u2019ny akanjony ny fahalotoany. Hadinony ny hoaviny. Mahagaga ny fomba ianjerany. Tsy misy mpampionona izy. Jehovah \u00f4, jereo ny fahoriako, fa mirehareha ny fahavalo. \u05d9 [ Y\u00f4da ]",
        "10": "Naninjitra ny tanany haka ny zava-tsarobidiny rehetra ireo fahavalo. Nahita firenena niditra tao amin\u2019ny toerany masina izy, Nefa ianao efa nandidy hoe tsy mahazo miditra eo amin\u2019ny fiangonanao ireny. \u05db [ Kafa ]",
        "11": "Misento avokoa ny olony. Mangataka hanina izy ireo, Ary nanome ny zava-tsarobidiny izy ireo mba hatakalo zavatra hohanina, ka hamelombelona azy. Jehovah \u00f4, jereo ka diniho fa nanjary toy ny vehivavy tsy misy vidiny aho. \u05dc [ Lameda ]",
        "12": "Tsinontsinona aminareo mpandalo rehetra ve izany? Jereo ka diniho: Mba misy fijaliana mafy toy izao manjo ahy izao ve, Izay fahoriana avy amin\u2019i Jehovah, amin\u2019ny andro ampiharany ny fahatezerany mafy? \u05de [ Mema ]",
        "13": "Avy any amin\u2019ny avo no andatsahany afo ho amin\u2019ny taolako, ka ataony manaiky azy ny taolako tsirairay. Namelatra harato hamandrihana ny tongotro izy. Nampihemotra ahy izy. Nahatonga ahy ho vehivavy nafoy izy. Ary marary foana aho. \u05e0 [ Nona ]",
        "14": "Mailo foana izy ka hitany ny fandikan-dal\u00e0na ataoko. Mifamatopatotra eo an-tanany ireny. Ary miakatra eny amin\u2019ny vozoko ireny. Mangozohozo ny heriko. I Jehovah efa nanolotra ahy teo an-tanan\u2019ireo tsy voatohitro. \u05e1 [ Sameka ]",
        "15": "Nailik\u2019i Jehovah tsy ho eo anivoko ny olo-maheriko rehetra. Nampanao fivoriana izy hamelezana ahy, mba hamotipotehana ny zatovoko. I Jehovah dia nanitsakitsaka ny lavaka famiazam-boalobok\u2019i Joda zanakavavy virjiny. \u05e2 [ Aina ]",
        "16": "Noho izany rehetra izany, dia mitomany aho ka vonton-dranomaso. Fa nanjary lavitra ahy ny mpampionona, izay tokony hamelombelona ahy. Nanjary nafoy ny zanako, fa mirehareha ny fahavalo. \u05e4 [ Pe ]",
        "17": "Namelatra ny tanany i Ziona. Tsy misy mpampionona izy. Nodidian\u2019i Jehovah ireo rehetra manodidina an\u2019i Jakoba mba ho tonga fahavalony. Lasa zava-maharikoriko teo amin\u2019izy ireo i Jerosalema. \u05e6 [ Tsade ]",
        "18": "Rariny ny an\u2019i Jehovah fa efa nikomy tamin\u2019ny teniny aho. Mihainoa, ry firenena rehetra, ary jereo ny fijaliako. Lasa any amin\u2019ny fahababoana ny virjiniko sy ny zatovoko. \u05e7 [ K\u00f4fa ]",
        "19": "Nantsoiko ireo tia ahy fatratra, nefa namitaka ahy ireny. Ny mpisorona sy ny lahiantitra teo amiko dia niala aina tao an-tan\u00e0na, Eny, niala aina teo am-pitadiavana zavatra hohanina mba hamelombelomana ny tenany. \u05e8 [ Resa ]",
        "20": "Jehovah \u00f4, jereo fa azom-pahoriana mafy aho. Mangotikotika ny tsinaiko. Feno tebiteby ny foko tao anatiko tao, fa nikomy tanteraka aho. Tany ivelany dia nandripaka ankizy ny sabatra, ary tao an-trano koa nisy fahafatesana. \u05e9 [ Shina ]",
        "21": "Ren\u2019ny olona hoe misento aho. Tsy misy mpampionona aho. Ren\u2019ny fahavaloko rehetra ny loza manjo ahy. Mifaly izy ireo satria ianao no nanao izany. Hataonao izay hiavian\u2019ilay andro efa nambaranao, mba hahatonga azy ireo ho tahaka ahy. \u05ea [ Tao ]",
        "22": "Enga anie ho eo anatrehanao ny faharatsiany rehetra! Ary asio mafy izy ireo, Toy ny namelezanao ahy mafy noho ny fandikan-dal\u00e0na rehetra nataoko. Fa be ny fisentoako, ary marary ny foko."
    },
    "2": {
        "1": "Indrisy! Nataon\u2019i Jehovah saron-drahona i Ziona zanakavavy, fa tezitra Izy. Nazerany avy any an-danitra ho amin\u2019ny tany ny hatsaran-tarehin\u2019ny Israely. Ary tsy tsaroany ny fitoeran-tongony, tamin\u2019ny andro fahatezerany. \u05d1 [ Beta ]",
        "2": "Nolevonin\u2019i Jehovah ireo fonenan\u2019i Jakoba, ka tsy nisy niantrany. Tao anatin\u2019ny fisafoahana no nandravany ireo toerana voaro mafin\u2019i Joda zanakavavy. Nazerany tamin\u2019ny tany sy nozimbazimbainy ilay fanjakana sy ny andrianany. \u05d2 [ Gimela ]",
        "3": "Nokapainy tamin-katezerana mafy ny tandroka * rehetran\u2019ny Israely. Nampihemotra ny tanany havanana teo anoloan\u2019ny fahavalo izy. Ary eo amin\u2019i Jakoba izy dia mirehitra toy ny afo miredareda izay mandevona ny manodidina. \u05d3 [ Daleta ]",
        "4": "Namatotra ny tadin-tsip\u00eckany izy, toy ny ataon\u2019ny fahavalo. Ny tanany havanana dia naka toerana Toy ny fahavalo, ka novonoiny izay rehetra nahafinaritra ny maso. Nalatsany toy ny afo tao amin\u2019ny tranolain\u2019ny zanakavavin\u2019i Ziona ny fahatezerany. \u05d4 [ He ]",
        "5": "Nanjary toy ny fahavalo i Jehovah. Naripany ny Israely. Nolevoniny avokoa ny tilikambo fonenana, ary noravany ireo toerany voaro mafy. Nampitomboiny ny fisaonana sy ny fitomaniana tao amin\u2019i Joda zanakavavy. \u05d5 [ Vao ]",
        "6": "Nopotehiny toy ny trano bozaka eny an-jaridaina ny trano rantsankazony. Noravany ny fetiny. Nataon\u2019i Jehovah hadino ny fety sy ny sabata, tao Ziona. Ary tsy nohajainy ny mpanjaka sy ny mpisorona, rehefa nanameloka tamin-katezerana izy. \u05d6 [ Zaina ]",
        "7": "Nafoin\u2019i Jehovah ny alitarany. Nolaviny ny toerany masina. Natolony teo an-tanan\u2019ireo fahavalo ny mandan\u2019ny tilikambo fonenana. Nihorakoraka toy ny amin\u2019ny andro fety izy ireo, tao an-tranon\u2019i Jehovah. \u05d7 [ Heta ]",
        "8": "Noeritreretin\u2019i Jehovah horavana ny mandan\u2019i Ziona zanakavavy. Nohenjaniny ny tady fandrefesana. Tsy nampihemotra ny tanany tsy handripaka izy. Ary nataony nisaona ny tovon-tany sy ny manda. Samy ketraka ireny. \u05d8 [ Teta ]",
        "9": "Tafalentika ao anaty tany ny vavahadiny. Ary nanimba sy namotipotika ireo bara hidiny Izy. Any amin\u2019ireo firenena izao ny mpanjakany sy ny andrianany. Tsy misy lal\u00e0na. Ary tsy mahazo fahitana avy amin\u2019i Jehovah ireo mpaminaniny. \u05d9 [ Y\u00f4da ]",
        "10": "Mitombina amin\u2019ny tany sady mangina ny anti-panahin\u2019i Ziona zanakavavy. Asian\u2019izy ireo vovoka ny lohany, ary misikina lamba gony izy. Ary ny virjinin\u2019i Jerosalema dia miondrika ka mitehika amin\u2019ny tany ny lohany. \u05db [ Kafa ]",
        "11": "Reraka ny masoko noho ny ranomaso be loatra. Mangotikotika ny tsinaiko. Mipotsaka amin\u2019ny tany ny atiko satria lavo ny oloko zanakavavy, Ary safotra eny amin\u2019ny tany malalaky ny tan\u00e0na ny ankizy sy ny zaza minono. \u05dc [ Lameda ]",
        "12": "Miteny amin-dreniny foana izy ireo hoe: \u201cAiza ny sakafo sy ny divay?\u201d Fa safotra toy ny olona voavono eny amin\u2019ny tany malalaky ny tan\u00e0na izy ireo, Ary miala * aina eo an-tratran-dreniny. \u05de [ Mema ]",
        "13": "Inona re no porofo azoko aseho anao e? Hampitoviko amin\u2019inona ianao, ry Jerosalema zanakavavy \u00f4? Hampitahaiko amin\u2019inona ianao mba hampiononako anao, ry Ziona zanakavavy virjiny \u00f4? Fa lehibe toy ny ranomasina ny fahavoazanao. Iza no hahasitrana anao? \u05e0 [ Nona ]",
        "14": "Zavatra tsy misy ilana azy sy tsy mahafa-po no tao amin\u2019ny fahitana nambaran\u2019ny mpaminaninao taminao. Tokony ho naharihariny ny fahadisoanao mba tsy hahalasa babo anao, nefa tsy nataony izany, Fa mbola zavatra tsy misy ilana azy sy mamitaka ihany no tao amin\u2019ny fahitana nambarany taminao. \u05e1 [ Sameka ]",
        "15": "Mitehaka maneso anao avokoa izay mandalo eny an-dalana. Misioka sy mihivingivin-doha mandatsa an\u2019i Jerosalema zanakavavy izy ireo, ka manao hoe: \u201cIo ve ilay tan\u00e0na nolazaina fa \u2018tonga lafatra amin\u2019ny hatsaran-tarehy, sy fifaliana ho an\u2019ny tany manontolo\u2019?\u201d \u05e4 [ Pe ]",
        "16": "Manoka-bava hamelezana anao avokoa ny fahavalonao. Misioka izy ireo ary mihidy vazana, ka milaza hoe: \u201cHarapatsika izy. Ity mihitsy ilay andro efa nandrasantsika. Azontsika e! Hitantsika e!\u201d \u05e2 [ Aina ]",
        "17": "Nataon\u2019i Jehovah izay tao an-tsainy. Notanterahiny ny teniny, Dia ny didiny efa hatramin\u2019ny ela be. Nandrava izy, ary tsy nangoraka mihitsy. Ary ataony faly amin\u2019izay manjo anao ny fahavalo. Nasandrany ny tandroky * ny fahavalonao. \u05e6 [ Tsade ]",
        "18": "Mitaraina mafy amin\u2019i Jehovah ny fon\u2019izy ireo, ry mandan\u2019i Ziona zanakavavy \u00f4! Mandrotsaha ranomaso be toy ny riaka, na andro na alina. Aoka ianao tsy ho mafy fo. Aza avela haka aina ny anakandriamasonao. \u05e7 [ K\u00f4fa ]",
        "19": "Mitsang\u00e0na! Aoka ianao hitaraindraina isan\u2019alina, rehefa manomboka ny fiambenana maraina. Aborahy eo anatrehan\u2019i Jehovah ny ao am-ponao ka avelao hikoriana toy ny rano. Asandrato ho aminy ny tananao noho ny amin\u2019ny ain\u2019ny zanakao, Izay safotra eny an-joron-dalana rehetra eny, noho ny mosary. \u05e8 [ Resa ]",
        "20": "Jehovah \u00f4, jereo ka diniho ilay nasianao mafy toy izao. Moa ve ireo vehivavy mbola hihinana ihany an\u2019izay aloaky ny kibony, dia ireo zaza salama tsara aterany? Ary hovonoina ao amin\u2019ny toerana masin\u2019i Jehovah ve ny mpisorona sy ny mpaminany? \u05e9 [ Shina ]",
        "21": "Niampatrampatra teny an-dalambe ny fatin\u2019ireo zazalahy sy ny lahiantitra. Lavon-tsabatra ny virjiniko sy ny zatovoko. Namono ianao tamin\u2019ny andro fahatezeranao. Nandripaka ianao, ary tsy nangoraka mihitsy. \u05ea [ Tao ]",
        "22": "Toy ny amin\u2019ny andro fety, dia nantsoinao ny mponina any amin\u2019ireo tan\u00e0nako manodidina misy ny mpivahiny. Ary tsy nisy afa-nandositra na tafavoaka velona, tamin\u2019ny andro fahatezeran\u2019i Jehovah. Naripaky ny fahavaloko ireo zaza salama tsara naterako sy notezaiko."
    },
    "3": {
        "1": "Izaho ilay lehilahy tomady nahita fahoriana noho ny tsorakazon\u2019ny fahatezerany.",
        "2": "Izaho ilay notarihiny sy nampandehaniny tao amin\u2019ny haizina fa tsy tao amin\u2019ny mazava.",
        "3": "Eny, izaho no nasian\u2019ny tanany imbetsaka tontolon\u2019ny andro. \u05d1 [ Beta ]",
        "4": "Nataony mihalany ny nofoko sy ny hoditro. Notapatapahiny ny taolako.",
        "5": "Nanangana zavatra hamelezana ahy izy, ka fahoriana sy zavamaniry misy poizina no nataony manodidina ahy.",
        "6": "Napetrany tao amin\u2019ny toerana maizina aho, toy ny olona maty efa ela. \u05d2 [ Gimela ]",
        "7": "Nofefeny manodidina aho, toy ny hoe nofefena rindrim-bato, mba tsy ho tafavoaka. Nasiany gadra varahina mavesatra ny tongotro.",
        "8": "Sakanany koa ny vavaka ataoko, rehefa mitady fanampiana sy miantso vonjy aho.",
        "9": "Nosakanany tamin\u2019ny vato voapaika ny lalako, sady nataony niolakolaka be. \u05d3 [ Daleta ]",
        "10": "Amiko dia toy ny orsa mamitsaka hamely izy, ary toy ny liona ao amin\u2019ny toeram-piafenana.",
        "11": "Nokorontaniny ny lalako, ary navelany nipetra-potsiny teo aho. Nataony tsy nisy mponina intsony tao amiko.",
        "12": "Nafatony ny tadin-tsip\u00eckany, ary natsangany ho lasibatry ny zana-tsip\u00ecka aho. \u05d4 [ He ]",
        "13": "Nataony nitsatoka tamin\u2019ny voako ny zana-tsip\u00eckany.",
        "14": "Nanjary nanao ahy ho fihomehezana ireo rehetra nanohitra ahy, sady nanao ahy ho ambentin-kira nandritra ny andro manontolo.",
        "15": "Novokisany zava-mangidy aho, ary nataony tofoka zavamaniry mangidy. \u05d5 [ Vao ]",
        "16": "Ataony tapatapaka ny nifiko noho ny vato kely. Ataony mitampify ao anaty lavenona aho.",
        "17": "Arianao koa aho ka tsy mahita fiadanana. Tsy tsaroako intsony izay tsara.",
        "18": "Ary miteny foana aho hoe: \u201cNanjavona ny voninahitro sy izay nantenaiko tamin\u2019i Jehovah.\u201d \u05d6 [ Zaina ]",
        "19": "Tsarovy fa ory sy tsy manam-ponenana aho, ary mihinana zavamaniry mangidy sy zavamaniry misy poizina.",
        "20": "Hahatsiaro izany tokoa ianao * ka hiondrika eo amiko.",
        "21": "Izany no hatamberiko ato an-tsaiko. Noho izany, dia ho vonona hiandry aho. \u05d7 [ Heta ]",
        "22": "Ny hatsaram-panahy feno fitiavana asehon\u2019i Jehovah no tsy maharipaka tanteraka antsika, satria tsy ho lany ny famindram-pony.",
        "23": "Vaovao isa-maraina izany. Tena mendri-pitokisana tokoa ianao.",
        "24": "Hoy aho: \u201cI Jehovah no anjarako. Noho izany, dia ho vonona hiandry azy aho.\u201d \u05d8 [ Teta ]",
        "25": "Tsara i Jehovah amin\u2019izay manantena azy, eny, amin\u2019izay * mitady azy foana.",
        "26": "Tsara ny miandry amim-panginana ny famonjen\u2019i Jehovah.",
        "27": "Tsara ho an\u2019ny lehilahy tomady ny mitondra zioga mandritra ny fahatanorany. \u05d9 [ Y\u00f4da ]",
        "28": "Aoka izy hipetraka irery sy hangina, rehefa novesarany an\u2019izany.",
        "29": "Aoka izy hanohoka ny vavany amin\u2019ny vovoka. Angamba misy fanantenana ihany.",
        "30": "Aoka izy hanolotra ny takolany amin\u2019izay mamely azy. Aoka izy ho afa-baraka tanteraka. \u05db [ Kafa ]",
        "31": "Fa i Jehovah tsy hanary mandritra ny fotoana tsy voafetra.",
        "32": "Fa na dia nahatonga fahoriana aza izy, dia hamindra fo tokoa araka ny haben\u2019ny hatsaram-panahiny feno fitiavana.",
        "33": "Fa tsy sitraky ny fony ny mampahory sy manao izay hampalahelo ny zanak\u2019olombelona. \u05dc [ Lameda ]",
        "34": "Fa ny manosihosy ny voafonja rehetra eto an-tany,",
        "35": "Sy ny mamoaka didim-pitsarana tsy ara-drariny eo anatrehan\u2019ny Avo Indrindra,",
        "36": "Ary ny mamadika ny rariny ho an\u2019izay tokony hahazo izany eo amin\u2019ny fitsarana, dia tsy ankasitrahan\u2019i Jehovah. \u05de [ Mema ]",
        "37": "Iza no milaza fa misy zavatra hitranga, nefa i Jehovah aza tsy nandidy ny amin\u2019izany?",
        "38": "Tsy miara-mivoaka amin\u2019ny vavan\u2019ny Avo Indrindra ny ratsy sy ny tsara.",
        "39": "Nahoana moa no hitaraina lava ny olombelona noho ny fahotana vitany? \u05e0 [ Nona ]",
        "40": "Aoka isika handinika sy hamantatra ny lalantsika, ka hiverina amin\u2019i Jehovah.",
        "41": "Aoka isika hanandratra ny fontsika sy ny tanantsika amin\u2019Andriamanitra any an-danitra, ka hanao hoe:",
        "42": "\u201cEfa nandika lal\u00e0na sy nikomy izahay. Tsy namela heloka ianao. \u05e1 [ Sameka ]",
        "43": "Nosakananao tamin-katezerana izahay tsy hanatona anao, ary manenjika anay foana ianao. Namono ianao, ary tsy nangoraka mihitsy.",
        "44": "Rahona matevina no nataonao sakana tsy ahafahana manatona anao, mba ho voasakana ny vavaka.",
        "45": "Nataonao zavatra fanary sy fako teo amin\u2019ireo firenena izahay.\u201d \u05e4 [ Pe ]",
        "46": "Niloa-bava nanohitra antsika ny fahavalontsika rehetra.",
        "47": "Horohoro sy lavaka, ary fahafoanana sy fahavoazana no anjarantsika.",
        "48": "Mikoriana toy ny renirano ny ranomasoko noho ny fahalavoan\u2019ny oloko zanakavavy. \u05e2 [ Aina ]",
        "49": "Mirotsa-dranomaso tsy an-kijanona ny masoko, ka tsy misy fiatoana,",
        "50": "Mandra-piondrik\u2019i Jehovah hijery avy any an-danitra.",
        "51": "Nampahory ahy izay hitan\u2019ny masoko, noho ny amin\u2019ny tan\u00e0na keliko rehetra. \u05e6 [ Tsade ]",
        "52": "Tena nihaza ahy tsy amin\u2019antony, toy ny mihaza vorona, ny fahavaloko.",
        "53": "Nanafoana ny aiko tao anaty lavaka izy ireo, ary nitora-bato ahy.",
        "54": "Nandifotra ny lohako ny rano, ka hoy aho: \u201cTena ho faty aho!\u201d \u05e7 [ K\u00f4fa ]",
        "55": "Jehovah \u00f4, niantso ny anaranao avy tao amin\u2019ny lavaka lalina dia lalina aho.",
        "56": "Ho renao tokoa ny feoko. Aza manampin-tsofina tsy hanafaka ahy. Aza manampin-tsofina rehefa miantso vonjy aho.",
        "57": "Nanatona ianao tamin\u2019ilay andro niantsoako anao, ka niteny hoe: \u201cAza matahotra.\u201d \u05e8 [ Resa ]",
        "58": "Niady ho ahy teo amin\u2019ny fitsarana ianao, Jehovah \u00f4! Navotanao ny aiko.",
        "59": "Hitanao ny ratsy natao tamiko, Jehovah \u00f4! Aoka ianao hiady ho ahy eo amin\u2019ny fitsarana.",
        "60": "Hitanao ny valifatiny rehetra, sy ny teti-dratsy rehetra namelezany ahy. \u05e9 [ Sina ] na [ Shina ]",
        "61": "Jehovah \u00f4, efa renao ny fanalam-baraka nataony sy ny teti-dratsy rehetra namelezany ahy,",
        "62": "Ary koa ny tenin\u2019ireo mitsangana hanohitra ahy, sy ny bitsibitsika ataony tontolon\u2019ny andro mba hamelezana ahy.",
        "63": "Jereo ny fipetrany sy ny fitsangany. Nataony ambentin-kira aho. \u05ea [ Tao ]",
        "64": "Hamaly azy araka izay nataony ianao, Jehovah \u00f4!",
        "65": "Hataonao lasa mpanivaiva izy, ka izany no fanozonanao azy.",
        "66": "Henjehinao amin-katezerana izy, Jehovah \u00f4, ka haripakao tsy ho et\u1ef3 ambanin\u2019ny lanitrao."
    },
    "4": {
        "1": "Indrisy! Lasa vasoka ilay volamena mamirapiratra, eny, ilay volamena tsara. Indrisy! Miparitadritaka eny an-joron-dalana rehetra eny ny vato masina. \u05d1 [ Beta ]",
        "2": "Sarobidy toy ny volamena voadio ny zanaka sarobidin\u2019i Ziona taloha, Nefa indrisy fa heverina ho toy ny sinibe tany nataon\u2019ny mpanefy tanimanga! \u05d2 [ Gimela ]",
        "3": "Na ny alikadia aza manome nono ho an\u2019ny zanany, eny, mampinono azy. Fa ny oloko zanakavavy kosa nanjary lozabe, toy ny aotirisy any an-tany efitra. \u05d3 [ Daleta ]",
        "4": "Main\u2019ny hetaheta ny zaza minono ka niraikitra tamin\u2019ny lanilaniny ny lelany. Nangataka hanina ny ankizy, nefa tsy nisy nanome. \u05d4 [ He ]",
        "5": "Nivadi-po teny an-dalana ireo mpihinana sakafo matsiro, Ary nisarangotra tamin\u2019ny antontan-davenona ireo nanao akanjo mena midorehitra hatry ny fony kely. \u05d5 [ Vao ]",
        "6": "Ny sazin\u2019ny oloko zanakavavy vokatry ny fahadisoany, dia lehibe noho ny sazin\u2019i Sodoma vokatry ny fahotany, Eny, i Sodoma izay noravana indray mipy maso, ary tsy nisy tanana namonjy. \u05d6 [ Zaina ]",
        "7": "Nadio be * ny Naziritany, sady fotsy noho ny ronono. Mena noho ny haran-dranomasina * izy ireo, sady nangirana toy ny safira. \u05d7 [ Heta ]",
        "8": "Lasa mainty noho ny mainty anefa izy ireo ka tsy fantatra intsony teny an-dalana. Nikainkona sy niraikitra tamin\u2019ny taolany ny hodiny, ary lasa maina toy ny kitay. \u05d8 [ Teta ]",
        "9": "Tsara kokoa ny nanjo an\u2019ireo matin-tsabatra noho ireo matin\u2019ny mosary, Satria noho ny tsy fisian\u2019ny vokatra eny an-tsaha, dia reraka toy ny hoe voatrobaka ireo matin\u2019ny mosary. \u05d9 [ Y\u00f4da ]",
        "10": "Ny tanan\u2019ny vehivavy be fangoraham-po no nahandro ny zanany naterany. Lasa sakafo fampiononana ireny nandritra ny fahalavoan\u2019ny oloko zanakavavy. \u05db [ Kafa ]",
        "11": "Navoakan\u2019i Jehovah daholo ny fahatezerany. Nanampatra ny fahatezerany mafy izy. Ary mandrehitra afo ao Ziona izy, dia afo mandevona ny fototr\u2019i Ziona. \u05dc [ Lameda ]",
        "12": "Tsy nino ny mpanjakan\u2019ny tany sy ny mponina rehetra amin\u2019ny tany, Fa ho tonga eo amin\u2019ireo vavahadin\u2019i Jerosalema ny mpanohitra sy ny fahavalo. \u05de [ Mema ]",
        "13": "Noho ny fahotan\u2019ny mpaminaniny sy ny fahadisoan\u2019ny mpisorony, Dia nisy mpandatsaka ran\u2019olo-marina teo anivony. \u05e0 [ Nona ]",
        "14": "Niraparapa toy ny jamba teny an-dalana izy ireo. Mihosin-dra izy, Ka tsy misy afaka mikasika ny akanjony. \u05e1 [ Sameka ]",
        "15": "\u201cMial\u00e0 eo! Maloto e!\u201d, hoy ny antsoantsony. \u201cMial\u00e0 eo! Mial\u00e0! Aza mikasika anay!\u201d Fa tsy nanan-trano izy ireo, ary nirenireny. Ary hoy ny olona tany amin\u2019ireo firenena: \u201cTsy ho mpivahiny intsony ireny. \u05e4 [ Pe ]",
        "16": "Nozarazarain\u2019i Jehovah ireny, ary tsy hijery azy intsony izy. Ny olona dia tsy hiraharaha ny mpisorona, sady tsy ho tsara fanahy amin\u2019ny lahiantitra.\u201d \u05e2 [ Aina ]",
        "17": "Na ankehitriny aza, dia reraka ny masonay miandry mpamonjy nefa tsy misy, Toy ny tamin\u2019izahay nitazana, ka nanantena firenena izay tsy mahavonjy akory. \u05e6 [ Tsade ]",
        "18": "Narahiny akaiky izahay ka tsy nisy olona nandeha intsony teny an-tany malalaka. Efa akaiky ny farany ho anay. Tapitra ny andronay, fa tonga ny farany. \u05e7 [ K\u00f4fa ]",
        "19": "Haingam-pandeha noho ny voromahery eny amin\u2019ny lanitra ny mpanenjika anay. Nanenjika anay mafy teny an-tendrombohitra izy ireo, ary niafina tany an-tany efitra mba hanafika anay. \u05e8 [ Resa ]",
        "20": "Voasambotra ao amin\u2019ny lavaka be nataon\u2019izy ireo ilay fofonain\u2019ny vavoronay, izany hoe ilay voahosotr\u2019i Jehovah, Eny, voasambotra ilay nolazainay hoe: \u201cEo ambany alokalony no hitoeranay eo anivon\u2019ireo firenena.\u201d \u05e9 [ Sina ]",
        "21": "Mifalia sy miravoravoa, ry zanakavavin\u2019i Edoma, izay mipetraka any Oza. Hampandalovina eo aminao koa ny kaopy, ka ho mamo ianao ary hiboridana. \u05ea [ Tao ]",
        "22": "Tapitra ny sazy vokatry ny fahadisoanao, ry zanakavavin\u2019i Ziona \u00f4! Tsy halefany any an-tsesitany intsony ianao. Mandinika ny fahadisoanao indray izy, ry zanakavavin\u2019i Edoma \u00f4! Aharihariny ny fahotanao."
    },
    "5": {
        "1": "Jehovah \u00f4, tsarovy izay nanjo anay. Jereo ka diniho ny latsa mahazo anay.",
        "2": "Natolotra ho an\u2019ny vahiny ny lovanay, ary ho an\u2019ny hafa firenena ny tranonay.",
        "3": "Lasa kamboty tsy manan-dray izahay, ary toy ny mpitondratena ny reninay.",
        "4": "Anay ny rano nefa nandoa vola izahay vao afaka nisotro, ary anay ny kitay nefa nividy izahay vao nahazo.",
        "5": "Nenjehina akaiky dia akaiky izahay. Sasatra izahay, ary tsy navela haka aina mihitsy.",
        "6": "Nanolotra ny tananay tamin\u2019i Ejipta sy Asyria izahay mba ho voky sakafo.",
        "7": "Ny razanay no nanota, ary tsy eo intsony izy ireo. Fa izahay kosa no nibaby ny fahadisoany.",
        "8": "Mpanompo no nifehy anay, ary tsy mba nisy nisintona anay teny an-tanany.",
        "9": "Nanao vivery ny ainay izahay vao nahazo sakafo, noho ny sabatra tany an-tany efitra.",
        "10": "Nahamay be toy ny lafaoro ny hoditray, noho ny fanaikitry ny hanoanana.",
        "11": "Nampietrena ny vehivavy tao Ziona, sy ny virjiny tany amin\u2019ireo tan\u00e0nan\u2019i Joda.",
        "12": "Ny andriana dia nahantona tamin\u2019ny tanany, ary tsy nohajaina ny lahiantitra.",
        "13": "Nibata vato fikosoham-bary ny tovolahy, ary nangozohozo ny tongotry ny zazalahy nilanja kitay.",
        "14": "Tsy nisy lahiantitra intsony teo am-bavahady, ary tsy nisy tovolahy nitendry zavamaneno intsony.",
        "15": "Nitsahatra ny fifalian\u2019ny fonay, ary niova ho fisaonana ny fandihizanay.",
        "16": "Nianjera ny satroboninahitra teny an-dohanay. Idiran-doza izahay satria nanota!",
        "17": "Narary ny fonay noho izany. Lasa nanjavozavo ny masonay noho izany zavatra izany,",
        "18": "Sy noho ny amin\u2019ny tendrombohitr\u2019i Ziona izay lasa aolo ka nandehandehanan\u2019ny amboadia.",
        "19": "Jehovah \u00f4, hipetraka mandritra ny fotoana tsy voafetra ianao eo amin\u2019ny seza fiandriananao, izay haharitra hatramin\u2019ny taranaka fara mandimby.",
        "20": "Nahoana ianao no manadino anay mandrakizay, ka mahafoy anay ela be?",
        "21": "Ampodio ho aminao izahay, Jehovah \u00f4, dia hody avy hatrany. Itondray andro vaovao toy ny tamin\u2019ny fahiny izahay.",
        "22": "Nafoinao tokoa anefa izahay. Tena tsy faly aminay mihitsy ianao."
    },
    "meta": {
        "name": "Fitomaniana",
        "order": 24,
        "chapter_number": 5
    }
}