{
    "1": {
        "1": "Ireto avy ny tenin\u2019i Mosesy tamin\u2019ny Israely rehetra tao amin\u2019ny faritr\u2019i Jordana, tany an-tany efitra, teny amin\u2019ny lemaka karakaina tandrifin\u2019i Sofa, anelanelan\u2019i Parana sy Tofela sy Labana sy Hazerota ary Dizahaba.",
        "2": "Lalana iraika ambin\u2019ny folo andro avy any Horeba i Kadesi-barnea, raha any an-tendrombohitra Seira no lalana.",
        "3": "Ary tamin\u2019ny andro voalohan\u2019ny volana fahiraika ambin\u2019ny folo, tamin\u2019ny taona fahefapolo, dia nolazain\u2019i Mosesy tamin\u2019ny zanak\u2019Israely izay rehetra nasain\u2019i Jehovah nolazaina tamin\u2019izy ireo,",
        "4": "taorian\u2019ny nandresen\u2019i Mosesy an\u2019i Sihona mpanjakan\u2019ny Amorita, ilay nonina tany Hesbona, sy Oga mpanjakan\u2019i Basana, ilay nonina tany Astarta, tany Edrehy.",
        "5": "Tao amin\u2019ny faritr\u2019i Jordana, any amin\u2019ny tany Moaba, no nanazavan\u2019i Mosesy izao lal\u00e0na izao:",
        "6": "\u201cHoy i Jehovah Andriamanitsika tamintsika tany Horeba: \u2018Efa ela no nonenanareo teo amin\u2019io faritra be tendrombohitra io,",
        "7": "ka mandehana any amin\u2019ny faritra be tendrombohitra misy ny Amorita sy ny faritra rehetra manodidina, izany hoe Araba sy ny faritra be tendrombohitra sy Sefela sy Negeba ary ny morontsiraka. Mandehana any amin\u2019ireo tanin\u2019ny Kananita ireo, hatrany Libanona sy ilay renirano lehibe, dia ny reniranon\u2019i Eofrata.",
        "8": "Ataoko eo anoloanareo ilay tany, ka midira ao ary alaivo ho fanananareo io tany io, izay nianianan\u2019i Jehovah tamin\u2019ny razanareo. Efa nianiana tamin\u2019i Abrahama sy Isaka ary Jakoba mantsy izy fa hanome io tany io azy ireo sy ny taranany.\u2019",
        "9": "\u201cAry hoy aho taminareo tamin\u2019izay fotoana izay: \u2018Tsy vitako irery ny hitondra anareo.",
        "10": "Efa nataon\u2019i Jehovah Andriamanitrareo maro ianareo, ka toy ny kintana eny amin\u2019ny lanitra ny hamaroanareo izao.",
        "11": "I Jehovah Andriamanitry ny razanareo anie hampitombo anareo ho avo arivo heny noho izao, ka hitahy anareo araka izay nampanantenainy anareo!",
        "12": "Mavesatra amiko anefa ny mitondra anareo, ary enta-mavesatra amiko ianareo, ka hataoko ahoana no hitondra irery izany sy handamina irery ny fifandiranareo?",
        "13": "Koa mifidiana lehilahy hendry sy malina ary za-draharaha, eo amin\u2019ny fokonareo, mba hataoko ho lehibenareo.\u2019",
        "14": "Dia hoy ny navalinareo ahy: \u2018Tsara izany asainao ataonay izany.\u2019",
        "15": "Koa nalaiko ireo lehiben\u2019ny fokonareo ireo, dia lehilahy hendry sy za-draharaha, ka nataoko ho lehibenareo: Lehiben\u2019ny arivo sy lehiben\u2019ny zato sy lehiben\u2019ny dimampolo sy lehiben\u2019ny folo ary mpiadidy teo amin\u2019ny fokonareo.",
        "16": "\u201cAry nandidy ny mpitsaranareo aho tamin\u2019izay hoe: \u2018Rehefa mihaino ny rahalahinareo hotsaraina ianareo, dia tsarao araka ny rariny izay manana ady amin\u2019ny rahalahiny, na amin\u2019ny vahiny monina eo aminy.",
        "17": "Aza mizaha tavan\u2019olona rehefa mitsara, fa henoy sahala amin\u2019ny lehibe ny madinika. Aza matahotra olona, fa an\u2019Andriamanitra ny fitsarana. Ary ento at\u1ef3 amiko ny raharaha sarotra loatra aminareo, fa izaho no hihaino izany.\u2019",
        "18": "Ary nandidy anareo ny amin\u2019ny zava-drehetra tokony hataonareo aho tamin\u2019izay.",
        "19": "\u201cDia niala tany Horeba isika, ka nandeha namakivaky ilay tany efitra lehibe sady mampahatahotra izay efa hitanareo. Ary ny lalana mankany amin\u2019ny faritra be tendrombohitra misy ny Amorita no narahintsika, araka izay nandidian\u2019i Jehovah Andriamanitsika, ka tonga tao Kadesi-barnea isika.",
        "20": "Dia hoy aho taminareo: \u2018Tonga eto amin\u2019ity faritra be tendrombohitra misy ny Amorita ity ianareo, dia faritra omen\u2019i Jehovah Andriamanitsika antsika.",
        "21": "Efa natolotr\u2019i Jehovah Andriamanitrao teo an-tananao ity tany ity, ka miakara ary alaivo ho anao izany, araka izay nolazain\u2019i Jehovah Andriamanitry ny razanao taminao. Aza matahotra na mihorohoro.\u2019",
        "22": "\u201cNanatona ahy daholo anefa ianareo, ka nanao hoe: \u2018Aoka isika haniraka olona hialoha antsika, hijery taratra an\u2019ilay tany ka hanao tatitra at\u1ef3 amintsika momba izay lalana tokony hiakarantsika sy izay tan\u00e0na hidirantsika.\u2019",
        "23": "Dia hitako hoe tsara izany hevitra izany, ka naka roa ambin\u2019ny folo lahy teo aminareo aho, izany hoe iray isam-poko.",
        "24": "Koa lasa izy ireo niakatra ho any amin\u2019ilay faritra be tendrombohitra, ary tonga hatrany amin\u2019ny lohasaha falehan-driakan\u2019i Eskola, ka nijery taratra an\u2019ilay tany.",
        "25": "Dia nakan\u2019izy ireo ny vokatry ny tany, ka nentiny nidina tany amintsika. Ary nanao tatitra tany amintsika izy ireo hoe: \u2018Tsara ilay tany homen\u2019i Jehovah Andriamanitsika antsika.\u2019",
        "26": "Tsy nety niakatra anefa ianareo, ka nikomy tsy nanaraka ny didin\u2019i Jehovah Andriamanitrareo.",
        "27": "Dia tsy nitsahatra nimenomenona ianareo tao an-tranolainareo, nanao hoe: \u2018Halan\u2019i Jehovah isika matoa nentiny nivoaka avy tany Ejipta mba hanolorany antsika eo an-tanan\u2019ny Amorita sy handringanany antsika.",
        "28": "Hiakatra ho aiza isika? Efa nampihorohoro ny fontsika ny rahalahintsika rehefa nilaza hoe: \u201cVaventy sy lava noho isika ny olona, ary lehibe ny tan\u00e0na sady misy manda manakatra ny lanitra. Hitanay tany koa ny taranaky ny Anakita.\u201d\u2019",
        "29": "\u201cDia hoy aho taminareo: \u2018Aza mivadi-po na matahotra azy,",
        "30": "fa i Jehovah Andriamanitrareo no mandeha eo alohanareo. Izy no hiady ho anareo, araka izay rehetra nataony ho anareo teo ambany masonareo tany Ejipta",
        "31": "sy tany an-tany efitra. Efa hitanareo tany fa tahaka ny fitondran\u2019ny olona an-janany no nitondran\u2019i Jehovah Andriamanitrareo anareo, tany amin\u2019ny lalana rehetra nalehanareo mandra-pahatonganareo teto.\u2019",
        "32": "Na teo aza anefa izany teniko izany, dia mbola tsy ninoanareo ihany i Jehovah Andriamanitrareo",
        "33": "izay nandeha teo alohanareo teny an-dalana, mba hitady toerana hitobianareo, ka afo no nitarihany anareo rehefa alina mba hahitanareo izay lalana tokony haleha, ary rahona kosa rehefa antoandro.",
        "34": "\u201cRen\u2019i Jehovah ny teninareo tamin\u2019izany fotoana rehetra izany, dia tezitra izy ka nianiana hoe:",
        "35": "\u2018Tsy hisy na iray aza amin\u2019ity taranaka ratsy fanahy ity hahita ilay tany soa izay nianianako homena ny razanareo,",
        "36": "afa-tsy i Kaleba zanak\u2019i Jefone. Izy no hahita izany, ary izy sy ny taranany no homeko ilay tany izay nodiaviny, satria nanaraka an\u2019i Jehovah tamin\u2019ny fony manontolo izy.",
        "37": "Izaho koa aza notezeran\u2019i Jehovah noho ny aminareo, ka nitenenany hoe: \u2018Tsy hiditra any koa ianao,",
        "38": "fa i Josoa zanak\u2019i Nona, izay mitsangana eo anatrehanao, no hiditra any.\u2019 Koa izy no nampaherezin\u2019Andriamanitra, fa izy no hampandova ny Israely an\u2019ilay tany.",
        "39": "Ary ny amin\u2019ny zanakareo madinika izay nolazainareo hoe: \u201cHo lasa babo ireo!\u201d, sy ny zanakareo izay mbola tsy mahalala ny tsara sy ny ratsy akory ankehitriny, dia ireo no hiditra any, ary ireo no homeko ilay tany, ary ireo no haka azy ho fananany.",
        "40": "Fa ianareo kosa, mivilia ka mankanesa any an-tany efitra, any amin\u2019ny lalana mankany amin\u2019ny Ranomasina Mena.\u2019",
        "41": "\u201cDia izao no navalinareo: \u2018Efa nanota tamin\u2019i Jehovah izahay. Hiakatra izahay ka hiady, araka izay rehetra nandidian\u2019i Jehovah Andriamanitsika!\u2019 Dia samy nanao ny fitaovam-piadianareo teo amin\u2019ny andilanareo avy ianareo, ary noheverinareo fa ho mora ny hiakatra tany an-tendrombohitra.",
        "42": "Fa hoy i Jehovah tamiko: \u2018Lazao amin\u2019ireo hoe: \u201cAza miakatra hiady fa tsy eo aminareo aho, sao ho resy eo anoloan\u2019ny fahavalonareo ianareo.\u201d\u2019",
        "43": "Dia niteny taminareo aho, nefa tsy nihaino ianareo, fa nikomy tsy nanaraka ny tenin\u2019i Jehovah sady mbola be di-doha, ka nitady hiakatra tany an-tendrombohitra ihany.",
        "44": "Kanjo nivoaka hifanandrina taminareo ny Amorita, izay nonina tany amin\u2019ilay tendrombohitra, ka nanenjika anareo toy ny tantely, ary nanaparitaka anareo tany Seira ka hatrany Horma.",
        "45": "Dia niverina ianareo ka nitomany teo anatrehan\u2019i Jehovah. Fa tsy nihaino anareo i Jehovah, na nanongilan-tsofina hihaino anareo.",
        "46": "Koa nonina andro maro tao Kadesy ianareo, araka ny hamaroan\u2019ny andro nonenanareo tao."
    },
    "2": {
        "1": "\u201cDia nivily isika ka niala teo mba ho any an-tany efitra. Ny lalana mankany amin\u2019ny Ranomasina Mena no narahintsika, araka izay nolazain\u2019i Jehovah tamiko. Ary nandeha andro maro teny amin\u2019ny manodidina ny Tendrombohitra Seira isika.",
        "2": "Dia hoy i Jehovah tamiko:",
        "3": "\u2018Efa ela no nandehananareo teny amin\u2019ny manodidina an\u2019io tendrombohitra io, ka mandehana mianavaratra.",
        "4": "Ary lazao amin\u2019ny olona izao didy izao: \u201cEfa handalo eo akaikin\u2019ny sisin-tanin\u2019ny taranak\u2019i Esao rahalahinareo, izay monina any Seira, ianareo izao. Ary hatahotra anareo izy ireo, nefa mitandrema tsara.",
        "5": "Aza mila ady aminy, fa tsy hanomezako anareo ny taniny na dia eram-paladia aza, satria efa nomeko ho fananan\u2019i Esao ny Tendrombohitra Seira.",
        "6": "Izay hanina vidinareo vola aminy no hohaninareo. Ary izay rano vidinareo vola aminy no hosotroinareo.",
        "7": "Fa nitahy anao i Jehovah Andriamanitrao tamin\u2019izay rehetra nataon\u2019ny tananao. Fantany tsara ny dianao namakivaky ity tany efitra lehibe ity. Ary nomba anao foana i Jehovah Andriamanitrao nandritra izay efapolo taona izay, ka tsy ory na inona na inona ianao.\u201d\u2019",
        "8": "Koa nandalo lavidavitra an\u2019ireo taranak\u2019i Esao rahalahintsika monina any Seira isika, ary nialantsika ny lalana mankany Araba sy Elata ary Eziona-gebera. \u201cDia nivily isika ka nandeha tamin\u2019ny lalana mankany an-tany efitr\u2019i Moaba.",
        "9": "Dia hoy i Jehovah tamiko: \u2018Aza mihetraketraka amin\u2019ny Moabita na miady aminy, fa tsy hanomezako ho fanananao ny taniny, satria efa nomeko ho fananan\u2019ny taranak\u2019i Lota i Ara.",
        "10": "\u2014Ny Emima no nonina tany fahiny. Firenena mahery sy maro an\u2019isa ary lava toy ny Anakita ireny.",
        "11": "Ary noheverina ho tahaka ny Anakita koa ny Refaima, ka nantsoin\u2019ny Moabita hoe Emima.",
        "12": "Nonina tany Seira ny Horita fahiny, fa nandroaka azy ny taranak\u2019i Esao sady nandringana azy ka nonina tany hisolo azy, tahaka ny tsy maintsy ataon\u2019ny Israely amin\u2019ilay tany izay homen\u2019i Jehovah azy ho fananany.\u2014",
        "13": "Miaing\u00e0 ankehitriny, ka mandehana mita ny lohasaha falehan-driakan\u2019i Zareda.\u2019 Koa nita an\u2019ilay lohasaha isika.",
        "14": "Ary valo amby telopolo taona no nandehanantsika avy tany Kadesi-barnea ka hatramin\u2019ny niampitantsika ny lohasaha falehan-driakan\u2019i Zareda, mandra-paharipaky ny lehilahy mpiady rehetra tamin\u2019izany taranaka izany, ka tsy nisy intsony tao an-toby, araka izay efa nianianan\u2019i Jehovah tamin\u2019izy ireo.",
        "15": "Ary namely azy ireo koa ny tanan\u2019i Jehovah mba hampisahotaka azy mandra-pahalany ripaka azy tsy hisy tao an-toby intsony.",
        "16": "\u201cAry raha vao tapitra maty ny lehilahy mpiady rehetra teo amin\u2019ny vahoaka,",
        "17": "dia hoy indray i Jehovah tamiko:",
        "18": "\u2018Izao ianao dia handalo ny faritr\u2019i Moaba, izany hoe Ara,",
        "19": "ka manat\u00f2na ho eo anoloan\u2019ny taranak\u2019i Amona. Aza mihetraketraka aminy na miady aminy, fa tsy hanomezako ho fanananao ny taniny, satria ny taranak\u2019i Lota no efa nomeko izany.",
        "20": "Noheverina ho tanin\u2019ny Refaima koa izy io. Nonina tao mantsy fahiny ny Refaima, izay nantsoin\u2019ny Amonita hoe Zamzomita.",
        "21": "Firenena mahery sy maro an\u2019isa ary lava toy ny Anakita ireny. Naringan\u2019i Jehovah tsy ho eo anatrehan\u2019ny Amonita ireny mba hakan\u2019ny Amonita ny tanin\u2019ireny ka honenan\u2019izy ireo ao hisolo azy,",
        "22": "toy ny nataon\u2019Andriamanitra ho an\u2019ny taranak\u2019i Esao, izay monina any Seira. Nandringana ny Horita tsy ho eo anatrehan\u2019ny taranak\u2019i Esao mantsy Izy, mba hakan\u2019izy ireo ny tanin\u2019ny Horita ka honenany ao hisolo azy, mandraka androany.",
        "23": "Ary ny Avita izay nonina an-tan\u00e0na kely hatrany Gaza, dia naringan\u2019ny Kaftorima izay avy tany Kaftora, mba honenan\u2019izy ireo ao hisolo azy.",
        "24": "\u201c\u2018Koa mitsang\u00e0na, ary miaing\u00e0 ka mit\u00e0 ny lohasaha falehan-driakan\u2019i Arnona. Efa natolotro teo an-tananao i Sihona Amorita mpanjakan\u2019i Hesbona. Koa alaivo ho fanananareo amin\u2019izay ny taniny, ary miadia aminy.",
        "25": "Ary manomboka anio dia hataoko mihorohoro sy matahotra anao ny olona ambanin\u2019ny lanitra rehetra izay handre momba anao. Dia hitebiteby izy ary hanaintaina toy ny mihetsi-jaza noho ny aminao.\u2019",
        "26": "\u201cDia nandefa iraka avy tany an-tany efitr\u2019i Kedemota aho hankany amin\u2019i Sihona mpanjakan\u2019i Hesbona, mba hitondra teny fangataham-pihavanana, nanao hoe:",
        "27": "\u2018Avelao aho handalo ao amin\u2019ny taninao, fa ny lalambe ihany no hizorako ka tsy hivily hiankavanana aho na hiankavia.",
        "28": "Izay hanina hamidinao vola amiko no hohaniko, ary izay rano hamidinao vola amiko no hosotroiko. Fa avelao fotsiny aho handalo ao amin\u2019ny taninao.",
        "29": "Namela ahy handalo tao amin\u2019ny taniny mantsy ny taranak\u2019i Esao monina any Seira, sy ny Moabita any Ara, mandra-piampitako ny Reniranon\u2019i Jordana ho any amin\u2019ilay tany homen\u2019i Jehovah Andriamanitray anay.\u2019",
        "30": "Fa tsy namela antsika handalo tao amin\u2019ny taniny i Sihona mpanjakan\u2019i Hesbona, satria navelan\u2019i Jehovah Andriamanitrao hikiribiby amin\u2019ny heviny sy hanamafy ny fony izy, mba hanolorana azy eo an-tananao toy ny amin\u2019izao andro izao.",
        "31": "\u201cDia hoy i Jehovah tamiko: \u2018Manomboka izao dia atolotro eo an-tananao i Sihona sy ny taniny. Koa alaivo ho fanananareo amin\u2019izay ny taniny.\u2019",
        "32": "Ary rehefa nivoaka hiady tamintsika tao Jahaza i Sihona sy ny olony rehetra,",
        "33": "dia natolotr\u2019i Jehovah Andriamanitsika teo an-tanantsika izy. Koa resintsika izy sy ny zanany ary ny olony rehetra,",
        "34": "ary azontsika daholo ny tan\u00e0nany tamin\u2019izay fotoana izay, ka naringantsika tanteraka ny tan\u00e0na tsirairay sy ny lehilahy sy ny vehivavy ary ny ankizy madinika. Tsy nasiantsika niangana izy na iray aza.",
        "35": "Ny biby fiompy ihany no nalaintsika, mbamin\u2019ny fananana tao amin\u2019ireo tan\u00e0na azontsika.",
        "36": "Nanomboka tany Aroera, eo an-tsisin\u2019ny lohasaha falehan-driakan\u2019i Arnona, sy ny tan\u00e0na ao an-dohasaha falehan-driaka, ka hatrany Gileada, dia tsy nisy tan\u00e0na avo loatra ho antsika, fa natolotr\u2019i Jehovah Andriamanitsika teo an-tanantsika daholo izy rehetra.",
        "37": "Fa tsy nohatoninao kosa ny tanin\u2019ny taranak\u2019i Amona, dia ny sisiny rehetra amin\u2019ny lohasaha falehan-driakan\u2019i Jaboka, na ny tan\u00e0na ao amin\u2019ny faritra be tendrombohitra, na izay rehetra nandraran\u2019i Jehovah Andriamanitsika antsika."
    },
    "3": {
        "1": "\u201cDia nivily lalana isika ka niakatra nanaraka ny lalana mankany Basana. Ary nivoaka hiady tamintsika tao Edrehy i Oga mpanjakan\u2019i Basana, sy ny olony rehetra.",
        "2": "Koa hoy i Jehovah tamiko: \u2018Aza matahotra azy fa hatolotro eo an-tananao tokoa izy sy ny olony rehetra ary ny taniny. Ary toy ny nataonao tamin\u2019i Sihona mpanjakan\u2019ny Amorita, izay nonina tao Hesbona, no ataovy aminy.\u2019",
        "3": "Dia natolotr\u2019i Jehovah Andriamanitsika teo an-tanantsika tokoa i Oga mpanjakan\u2019i Basana, sy ny olony rehetra. Ary nataontsika tsy nisy niangana ny olony na iray aza.",
        "4": "Nalaintsika ny tan\u00e0nany rehetra tamin\u2019izay fotoana izay ka tsy nisy tsy azontsika ireo tan\u00e0na enimpolo nanerana ny faritr\u2019i Argoba, izay anisan\u2019ny fanjakan\u2019i Oga tany Basana.",
        "5": "Samy tan\u00e0na voaro mafy misy manda avo sy vavahady misy bara hidiny daholo ireo, afa-tsy ny tan\u00e0na kely maro be tany ambanivohitra.",
        "6": "Naringantsika tanteraka anefa ireny, toy ny nataontsika tamin\u2019i Sihona mpanjakan\u2019i Hesbona, rehefa naringantsika tanteraka ny tan\u00e0na rehetra sy ny lehilahy sy ny vehivavy ary ny ankizy madinika.",
        "7": "Ary nalaintsika ho antsika ny biby fiompy rehetra sy izay azo nobaboina tao an-tan\u00e0na.",
        "8": "\u201cAry nalaintsika avy teo am-pelatanan\u2019ny mpanjaka roan\u2019ny Amorita tany amin\u2019ny faritr\u2019i Jordana ny taniny, nanomboka teo amin\u2019ny lohasaha falehan-driakan\u2019i Arnona ka hatrany an-tendrombohitra Hermona.",
        "9": "Ny Sidonianina niantso an\u2019i Hermona hoe Siriona, fa ny Amorita niantso azy hoe Senira.",
        "10": "Nalaintsika koa ny tan\u00e0na rehetra teny amin\u2019ny lembalemba sy nanerana an\u2019i Gileada sy Basana, hatrany Saleka sy Edrehy izay tan\u00e0na tao amin\u2019ny fanjakan\u2019i Oga tany Basana.",
        "11": "I Oga mpanjakan\u2019i Basana ihany no sisa tavela tamin\u2019ny Refaima. Filanjana vy no nilanjana ny fatiny. Tsy ao Raban\u2019ny taranak\u2019i Amona ve izany filanjana izany? Sivy hakiho * ny lavan\u2019ilay izy, ary efatra hakiho ny sakany, araka ny hakihon-dehilahy.",
        "12": "Dia nalaintsika ho fananantsika ilay tany, tamin\u2019izay fotoana izay. Ary nomeko ho an\u2019ny Robenita sy ny Gadita ny faritra manomboka eo Aroera, izay eo an-tsisin\u2019ny lohasaha falehan-driakan\u2019i Arnona, sy ny antsasaky ny faritra be tendrombohitr\u2019i Gileada ary ny tan\u00e0na tao.",
        "13": "Nomeko ho an\u2019ny antsasaky ny fokon\u2019i Manase kosa ny ambiny amin\u2019i Gileada sy ny faritr\u2019i Basana manontolo, izay anisan\u2019ny fanjakan\u2019i Oga. Tsy antsoina hoe tanin\u2019ny Refaima ve ny faritr\u2019i Argoba manontolo, izay anisan\u2019i Basana?",
        "14": "\u201cNalain\u2019i Jaira zanak\u2019i Manase ny faritr\u2019i Argoba manontolo hatrany amin\u2019ny faran\u2019ny tanin\u2019ny Gesorita sy ny Makatita. Ary nampitondrainy ny anarany ireny tan\u00e0na kely any Basana ireny, ka nantsoiny hoe Havota-jaira mandraka androany.",
        "15": "Ary nomeko ho an\u2019i Makira i Gileada.",
        "16": "Nomeko ho an\u2019ny Robenita sy ny Gadita kosa manomboka eo Gileada ka hatreo afovoan\u2019ny lohasaha falehan-driakan\u2019i Arnona, izay lasa sisin-tany, ary hatrany amin\u2019ny lohasaha falehan-driakan\u2019i Jaboka, izay sisin-tanin\u2019ny taranak\u2019i Amona,",
        "17": "ary koa i Araba sy ny Reniranon\u2019i Jordana sy ny morony, manomboka any Kinereta ka hatrany amin\u2019ny ranomasin\u2019i Araba, dia ny Ranomasin-tsira izay eo am-pototry ny tehezan\u2019i Pisga manandrify ny fiposahan\u2019ny masoandro.",
        "18": "\u201cKoa nandidy anareo aho tamin\u2019izay hoe: \u2018Efa nomen\u2019i Jehovah Andriamanitrareo anareo ity tany ity mba halainareo ho fanananareo. Ho eny ampita ianareo lehilahy mahery fo rehetra, izay samy efa voaomana hiady, ka handeha eo alohan\u2019ny zanak\u2019Israely rahalahinareo.",
        "19": "Ny vadinareo sy ny zanakareo madinika ary ny biby fiompinareo ihany\u2014fantatro tsara fa maro be ny biby fiompinareo\u2014no hijanona ao amin\u2019ireo tan\u00e0na nomeko anareo,",
        "20": "mandra-panomen\u2019i Jehovah fiadanana ho anareo sy ny rahalahinareo, ka ho azon\u2019izy ireo ilay tany eny ampitan\u2019i Jordana, izay omen\u2019i Jehovah Andriamanitrareo azy. Aorian\u2019izay ianareo vao hiverina, ka samy ho any amin\u2019ny tany efa nomeko anareo avy.\u2019",
        "21": "\u201cAry nandidy an\u2019i Josoa aho tamin\u2019izay hoe: \u2018Efa hitan\u2019ny masonao izay rehetra nataon\u2019i Jehovah Andriamanitrareo tamin\u2019ireny mpanjaka roa ireny. Toy izany koa no hataon\u2019i Jehovah amin\u2019izay fanjakana rehetra holalovanao.",
        "22": "Koa aza matahotra azy, fa i Jehovah Andriamanitrareo no miady ho anareo.\u2019",
        "23": "\u201cDia nitalaho tamin\u2019i Jehovah aho tamin\u2019izay mba hamindrany fo, ka hoy aho:",
        "24": "\u2018Ry Jehovah Tompo Fara Tampony \u00f4! Efa nanomboka nasehonao tamin\u2019ny mpanomponao ny fahalehibeazanao sy ny sandrinao mahery. Fa na any an-danitra na et\u1ef3 an-tany, iza moa no andriamanitra mahavita ny vitanao sy mahefa asa lehibe toy ny nataonao?",
        "25": "Koa mba avelao re aho hiampita e, mba hahita an\u2019ilay tany soa eny ampitan\u2019i Jordana, dia ilay faritra be tendrombohitra sady tsara, mbamin\u2019i Libanona.\u2019",
        "26": "Fa mbola tezitra tamiko foana i Jehovah noho ny aminareo, ka tsy nihaino ahy. Fa hoy i Jehovah tamiko: \u2018Aoka izay! Aza miresaka amiko momba izany intsony.",
        "27": "Miakara eo an-tampon\u2019i Pisga, ary atopazo miankandrefana sy mianavaratra ary mianatsimo sy miantsinanana ny masonao ka mijere, fa tsy hiampita an\u2019io Jordana io ianao.",
        "28": "Ary tendreo ho mpitarika i Josoa, ka ampaherezo sy hatanjaho fa izy no hiampita eo alohan\u2019ity firenena ity, ary izy no hampandova azy ilay tany izay ho hitanao.\u2019",
        "29": "Nonina tany an-dohasaha tandrifin\u2019i Beti-peora isika nandritra izany fotoana izany."
    },
    "4": {
        "1": "\u201cAry ankehitriny ry Israely \u00f4, henoy ny fitsipika sy ny didim-pitsarana izay ampianariko anareo, ka mila ankatoavinareo. Henoy izany mba ho velona ianareo, ka hiditra ao amin\u2019ilay tany omen\u2019i Jehovah Andriamanitry ny razanareo anareo, ary haka izany ho fanananareo.",
        "2": "Aza ampiana ny teny andidiako anareo ary aza anesorana, mba hitandremanareo ny didin\u2019i Jehovah Andriamanitrareo izay andidiako anareo.",
        "3": "\u201cNy masonareo no nahita izay nataon\u2019i Jehovah tamin\u2019ilay raharaha momba an\u2019i Balan\u2019i Peora. Koa hitanareo fa naringan\u2019i Jehovah Andriamanitrareo tsy ho eo aminareo, izay rehetra nanaraka an\u2019i Balan\u2019i Peora.",
        "4": "Fa ianareo izay nifikitra tamin\u2019i Jehovah Andriamanitrareo kosa mbola velona daholo ankehitriny.",
        "5": "Efa nampianariko fitsipika sy didim-pitsarana ianareo, araka izay nandidian\u2019i Jehovah Andriamanitro ahy, mba harahinareo any amin\u2019ilay tany halehanareo sy halainareo ho fanananareo.",
        "6": "Koa tandremo sy ankatoavy izany, satria izany no hahitan\u2019ny firenen-kafa fa hendry sy mahira-tsaina ianareo. Handre izany fitsipika rehetra izany mantsy izy ireo, ka hilaza tokoa hoe: \u2018Tena hendry sy mahira-tsaina io firenena lehibe io!\u2019",
        "7": "Fa iza moa no firenen-dehibe manana andriamanitra akaiky azy toa an\u2019i Jehovah Andriamanitsika izay akaiky antsika rehefa antsointsika?",
        "8": "Ary iza moa no firenen-dehibe manana fitsipika sy didim-pitsarana marina toy ireo lal\u00e0na rehetra ataoko eo anatrehanareo anio?",
        "9": "\u201cFa mitandrema fotsiny, ary tandremo tsara ny tenanao sao hadinoinao ny zavatra efa hitan\u2019ny masonao ka hiala ao am-ponao izany, mandritra ny androm-piainanao. Ary ampahafantaro ny zanakao sy ny zafinao izany,",
        "10": "sy ilay andro nitsangananao teo anatrehan\u2019i Jehovah Andriamanitrao tany Horeba, tamin\u2019i Jehovah nilaza tamiko hoe: \u2018Vorio ho et\u1ef3 amiko ny olona fa hampandrenesiko azy ny teniko, mba hianarany hatahotra ahy amin\u2019ny andro rehetra hiainany eo amin\u2019ilay tany, ary mba hampianarany ny zanany.\u2019",
        "11": "\u201cKoa nanatona ianareo, dia nitsangana teo am-pototry ny tendrombohitra. Ary nirehitra ilay tendrombohitra, ka nisy afo nanakatra ny lanitra, sady nisy haizina sy rahona ary haizim-pito.",
        "12": "Dia niteny taminareo avy tao anaty afo i Jehovah, ka feo ihany no renareo fa tsy nahita bika aman\u2019endrika ianareo. Feo ihany no renareo.",
        "13": "Ary nambarany taminareo ilay fifanekena nasainy harahinareo, dia ny Teny Folo. Avy eo, dia nosoratany teo amin\u2019ny takela-bato roa izany.",
        "14": "Izaho no nodidian\u2019i Jehovah tamin\u2019izay fotoana izay hampianatra anareo fitsipika sy didim-pitsarana mba hankatoavinareo any amin\u2019ilay tany halehanareo sy halainareo ho fanananareo.",
        "15": "\u201cAry mitandrema tsara ianareo, satria tsy nahita bika aman\u2019endrika mihitsy ianareo tamin\u2019ilay andro nitenenan\u2019i Jehovah taminareo avy tao anaty afo, tany Horeba,",
        "16": "sao mitady loza ianareo, ka manao sary sokitra ho anareo, dia sarin-javatra na inona na inona, na sarin-dehilahy na sarim-behivavy,",
        "17": "na sarim-biby eto an-tany, na sarim-borona manana elatra izay manidina eny amin\u2019ny lanitra,",
        "18": "na sarin\u2019izay biby mandady amin\u2019ny tany, na sarin-trondro any anaty rano ambanin\u2019ny tany.",
        "19": "Tandremo koa sao ianao miandrandra ny lanitra ka mahita ny masoandro sy ny volana ary ny kintana, dia izay rehetra eny amin\u2019ny lanitra, ka voataona hiankohoka eo anatrehan\u2019ireny sy hanompo azy. Nataon\u2019i Jehovah Andriamanitrao ho anjaran\u2019ny firenen-drehetra ambanin\u2019ny lanitra manontolo mantsy ireny.",
        "20": "Fa ianareo no nalain\u2019i Jehovah mba hoentiny mivoaka avy tao amin\u2019ny fatana fandrendreham-by, izany hoe avy tany Ejipta, mba ho lasa fananany manokana toy ny amin\u2019izao andro izao.",
        "21": "\u201cAry tezitra mafy tamiko i Jehovah noho ny aminareo ka nianiana fa tsy hiampita an\u2019i Jordana aho, na hiditra ao amin\u2019ilay tany soa izay omen\u2019i Jehovah Andriamanitrao anao ho lovanao.",
        "22": "Ho faty eto amin\u2019ity tany ity aho fa tsy hiampita an\u2019i Jordana. Fa ianareo kosa no hiampita ka haka an\u2019io tany soa io ho fanananareo.",
        "23": "Koa tandremo sao hadinoinareo ny fifanekena nataon\u2019i Jehovah Andriamanitrareo taminareo, ka manao sary sokitra ho anareo ianareo, dia bikabikan\u2019ny zavatra rehetra nandraran\u2019i Jehovah Andriamanitrareo anareo.",
        "24": "Fa afo mandevona i Jehovah Andriamanitrao, dia Andriamanitra mitaky ny hanompoana azy irery ihany.",
        "25": "\u201cRaha miteraka sy manan-jafikely ianao ka efa ela ianareo no nipetraka teo amin\u2019ilay tany, nefa mitady loza ka manao sary sokitra na bikabikan-javatra na inona na inona, ary manao ratsy eo imason\u2019i Jehovah Andriamanitrao ka mampahatezitra azy,",
        "26": "dia hataoko ho vavolombelona hiampanga anareo ny lanitra sy ny tany anio, fa tsy ho ela ianareo dia ho ripaka tokoa ka tsy ho eo amin\u2019ilay tany izay halainareo ho fanananareo eny ampitan\u2019i Jordana. Tsy ho lava andro iainana ianareo eo, fa ho ringana tokoa.",
        "27": "Ary haparitak\u2019i Jehovah any amin\u2019ny firenen-kafa ianareo, ka ho vitsy sisa ianareo any amin\u2019ireo firenena izay handefasan\u2019i Jehovah anareo.",
        "28": "Hanompo andriamanitra nataon-tanan\u2019olona ianareo any, dia vato aman-kazo izay tsy mahita na mandre na mihinana na mandre fofona.",
        "29": "\u201cRaha mitady an\u2019i Jehovah Andriamanitrao ianao any, dia hahita azy tokoa, satria hitady azy amin\u2019ny fonao manontolo sy ny tenanao manontolo.",
        "30": "Rehefa ory mafy ianao ary manjo anao ireo voalaza rehetra ireo any am-parany, dia hiverina amin\u2019i Jehovah Andriamanitrao ianao ka hihaino ny feony.",
        "31": "Fa Andriamanitra mamindra fo i Jehovah Andriamanitrao, ka tsy hahafoy anao na handringana anao na hanadino ny fifanekena nianianany tamin\u2019ny razanao.",
        "32": "\u201cFa anontanio ange ny momba ny andro taloha e, hatramin\u2019ny andro namoronan\u2019Andriamanitra ny olona teto an-tany, manomboka any amin\u2019ny faravodilanitra iray hatrany amin\u2019ny faravodilanitra iray, ka ataovy hoe: Efa nisy zava-dehibe toy izany ve nitranga? Ary efa mba nisy nandre zavatra toy izany ve?",
        "33": "Firenena iza no efa nandre ny feon\u2019Andriamanitra niteny avy tao anaty afo, toy ny efa renao, nefa mbola velona ihany?",
        "34": "Sa Andriamanitra efa mba nanandrana naka firenena ho an\u2019ny tenany avy tamin\u2019ny firenena iray, tamin\u2019ny alalan\u2019ny fizahan-toetra, sy famantarana, sy fahagagana, sy ady, sy tanana mahery, sy sandry nahinjitra, ary zavatra tena mampahatahotra, toy izay rehetra nataon\u2019i Jehovah Andriamanitrareo ho anareo teo imasonareo, tany Ejipta?",
        "35": "Ianao no nampisehoana izany mba hahafantaranao fa i Jehovah no tena Andriamanitra ary tsy misy afa-tsy izy.",
        "36": "Avy tany an-danitra no nampandrenesany anao ny feony mba hanitsiana anao. Ary teto an-tany no nasehony anao ny afony lehibe, ary efa renao avy tao anaty afo ny teniny.",
        "37": "\u201cMbola velona ihany anefa ianao na izany aza, satria tiany ireo razanao ka nifidy ny taranak\u2019izy ireo izy ary nitondra anao nivoaka avy tany Ejipta teo ambany masony, tamin-kery lehibe.",
        "38": "Nanao izany izy mba handroahany tsy ho eo anatrehanao ireo firenena lehibe sy matanjaka noho ianao, ka hampidirany anao ao amin\u2019ny tanin\u2019ireny sy hanomezany anao izany ho lovanao, toy ny amin\u2019izao andro izao.",
        "39": "Fantatrao tsara ankehitriny ary raketo ao am-ponao fa i Jehovah no tena Andriamanitra any amin\u2019ny lanitra ambony sy et\u1ef3 amin\u2019ny tany ambany, ary tsy misy afa-tsy izy.",
        "40": "Koa tandremo ny fitsipiny sy ny didiny izay andidiako anao anio, mba hahita soa foana ianao sy ny taranakao, ary mba ho lava andro iainana ianao eo amin\u2019ilay tany omen\u2019i Jehovah Andriamanitrao anao.\u201d",
        "41": "Ary tamin\u2019izay fotoana izay i Mosesy no nanokana tan\u00e0na telo teny ampitan\u2019i Jordana, nanandrify ny fiposahan\u2019ny masoandro,",
        "42": "mba handosiran\u2019izay nahafaty olona tsy nahy nefa tsy nankahala an\u2019ilay olona talohan\u2019izay. Ary handositra any amin\u2019ny iray amin\u2019ireo tan\u00e0na ireo izy, ka ho velona.",
        "43": "Ireto avy izany tan\u00e0na izany: Bezera any an-tany efitra, eny amin\u2019ny lembalemba, ho an\u2019ny Robenita; Ramota any Gileada, ho an\u2019ny Gadita; ary Golana any Basana, ho an\u2019ny Manasita.",
        "44": "Ary izao no lal\u00e0na nataon\u2019i Mosesy teo anatrehan\u2019ny zanak\u2019Israely.",
        "45": "Ireto avy ny fampahatsiahivana sy ny fitsipika ary ny didim-pitsarana nolazain\u2019i Mosesy tamin\u2019ny zanak\u2019Israely, rehefa nivoaka avy tany Ejipta izy ireo,",
        "46": "tany amin\u2019ny faritr\u2019i Jordana, teo an-dohasaha tandrifin\u2019i Beti-peora, tao amin\u2019ny tanin\u2019i Sihona mpanjakan\u2019ny Amorita izay nonina tao Hesbona, dia ilay resin\u2019i Mosesy sy ny zanak\u2019Israely, rehefa nivoaka avy tany Ejipta izy ireo.",
        "47": "Ary nalain\u2019izy ireo ho fananany ny tanin\u2019i Sihona sy ny tanin\u2019i Oga mpanjakan\u2019i Basana, dia ny mpanjaka roan\u2019ny Amorita, izay tany amin\u2019ny faritr\u2019i Jordana nanandrify ny fiposahan\u2019ny masoandro,",
        "48": "nanomboka tany Aroera, eo an-tsisin\u2019ny lohasaha falehan-driakan\u2019i Arnona, ka hatrany an-tendrombohitra Siona, izany hoe Hermona,",
        "49": "sy Araba manontolo any amin\u2019ny ilany atsinanana amin\u2019ny faritr\u2019i Jordana, ka hatrany amin\u2019ny ranomasin\u2019i Araba, izay eo am-pototry ny tehezan\u2019i Pisga."
    },
    "5": {
        "1": "Nantsoin\u2019i Mosesy ny Israely rehetra, ka hoy izy taminy: \u201cRy Israely \u00f4, henoy ny fitsipika sy ny didim-pitsarana ambarako aminareo anio, ka ianaro sy tandremo tsara.",
        "2": "Nanao fifanekena tamintsika i Jehovah Andriamanitsika, tany Horeba.",
        "3": "Tsy tamin\u2019ny razantsika no nanaovan\u2019i Jehovah izany fifanekena izany fa tamintsika, dia isika rehetra izay mbola velona eto ankehitriny.",
        "4": "Niteny nifanatrika taminareo avy tao anaty afo i Jehovah, tao an-tendrombohitra.",
        "5": "Nitsangana teo anelanelanareo sy Jehovah aho tamin\u2019izay, mba hilaza taminareo ny tenin\u2019i Jehovah, fa natahotra ianareo noho ny afo, ka tsy niakatra tao an-tendrombohitra. Hoy izy tamin\u2019izay:",
        "6": "\u201c\u2018Izaho no Jehovah Andriamanitrao izay nitondra anao nivoaka avy tany Ejipta, avy tany amin\u2019ny trano fanandevozana.",
        "7": "Aza manana andriamani-kafa hifandrafy amiko.",
        "8": "\u201c\u2018Aza manao sary sokitra ho anao, na ny mety ho bikabikan-javatra mitovy amin\u2019izay eny amin\u2019ny lanitra ambony, na izay et\u1ef3 amin\u2019ny tany ambany, na izay any anaty rano ambanin\u2019ny tany.",
        "9": "Aza miankohoka eo anatrehan\u2019ireny, na manaiky ho voatarika hanompo azy, fa izaho Jehovah Andriamanitrao dia Andriamanitra mitaky ny hanompoana ahy irery ihany. Koa raha misy raim-pianakaviana mankahala ahy, dia hosaziko noho ny fahadisoany ny zanany sy ny zafikeliny ary ny zafiafiny.",
        "10": "Fa izay tia ahy sy mitandrina ny didiko kosa hanehoako hatsaram-panahy feno fitiavana, na dia hatramin\u2019ny taranaka faharivo aza.",
        "11": "\u201c\u2018Aza manao tsinontsinona ny anaran\u2019i Jehovah Andriamanitrao, fa tsy hisy havelan\u2019i Jehovah ho afa-maina izay manao tsinontsinona ny anarany.",
        "12": "\u201c\u2018Aoka hotandremana ny andro sabata mba hanamasinana azy io, araka izay nandidian\u2019i Jehovah Andriamanitrao anao.",
        "13": "Koa enina andro no hanaovanao ny raharahanao sy ny asanao rehetra,",
        "14": "fa sabata ho an\u2019i Jehovah Andriamanitrao kosa ny andro fahafito. Aza manao asa na inona na inona ianao, na ny zanakao lahy, na ny zanakao vavy, na ny mpanompolahinao, na ny mpanompovavinao, na ny ombinao, na ny ampondranao, na ny biby fiompinao, na ny vahiny monina ao an-tan\u00e0nanao, mba hiala sasatra toa anao koa ny mpanompolahinao sy ny mpanompovavinao.",
        "15": "Tsarovy fa andevo tany Ejipta ianao, ka tanana mahery sy sandry nahinjitra no nitondran\u2019i Jehovah Andriamanitrao anao nivoaka avy tany. Izany no antony nandidian\u2019i Jehovah Andriamanitrao anao hitandrina foana ny andro sabata.",
        "16": "\u201c\u2018Hajao ny rainao sy ny reninao, araka izay nandidian\u2019i Jehovah Andriamanitrao anao, mba ho lava andro iainana ianao, ary mba hahita soa any amin\u2019ny tany izay omen\u2019i Jehovah Andriamanitrao anao.",
        "17": "\u201c\u2018Aza mamono olona.",
        "18": "\u201c\u2018Ary aza manitsakitsa-bady.",
        "19": "\u201c\u2018Ary aza mangalatra.",
        "20": "\u201c\u2018Ary aza mijoro ho vavolombelona mandainga hiampanga ny mpiara-belona aminao.",
        "21": "\u201c\u2018Ary aza mitsiriritra vadin\u2019olona. Aza manaiky hasesiky ny fitiavan-tena ka haniry mafy hahazo tranon\u2019olona, na tanin\u2019olona, na ny mpanompolahiny, na ny mpanompovaviny, na ny ombiny, na ny ampondrany, na inona na inona fananany.\u2019",
        "22": "\u201cIreo Teny ireo no nolazain\u2019i Jehovah taminareo rehetra tamin\u2019ny feo mafy avy tao anaty afo sy rahona ary haizim-pito, tao an-tendrombohitra. Tsy nasiany fanampiny izany, ary nosoratany teo amin\u2019ny takela-bato roa ka natolony ahy.",
        "23": "\u201cRaha vao renareo ilay feo avy tao anaty haizina, raha mbola nirehitra ny tendrombohitra, dia nanatona ahy ianareo, izany hoe ny lehibem-poko rehetra sy ny anti-panahy rehetra teo aminareo.",
        "24": "Dia hoy ianareo: \u2018Efa nasehon\u2019i Jehovah Andriamanitsika antsika ny voninahiny sy ny fahalehibeazany, ary efa rentsika ny feony avy tao anaty afo. Androany no nahitantsika fa afaka miteny amin\u2019olona Andriamanitra, kanefa mbola velona ihany ilay olona.",
        "25": "Koa nahoana no ho faty izahay, satria mety handevona anay io afo lehibe io? Tena ho faty mihitsy izahay, raha mbola mandre ny feon\u2019i Jehovah Andriamanitsika.",
        "26": "Rentsika niteny avy tao anaty afo mantsy ny feon\u2019ilay Andriamanitra velona. Iza tamin\u2019ny nofo rehetra anefa no efa nandre izany toa antsika, nefa mbola velona ihany?",
        "27": "Koa aleo ianao ihany no hankany sy hihaino izay rehetra holazain\u2019i Jehovah Andriamanitsika. Ary ianao no hilaza aminay izay rehetra hambaran\u2019i Jehovah Andriamanitsika aminao, dia hohenoinay tokoa izany, ka harahinay.\u2019",
        "28": "\u201cKoa ren\u2019i Jehovah ny teny nolazainareo tamiko, dia hoy i Jehovah tamiko: \u2018Efa reko ny tenin\u2019ity firenena ity taminao. Mety daholo izany nolazainy izany.",
        "29": "Raha mba miezaka hanana fo matahotra ahy sy mitandrina foana ny didiko rehetra mantsy izy ireo, dia hahita soa izy sy ny taranany, mandritra ny fotoana tsy voafetra!",
        "30": "Mandehana lazao aminy hoe: \u201cModia any amin\u2019ny tranolainareo avy.\u201d",
        "31": "Fa ianao kosa mijan\u00f2na eto amiko, fa holazaiko aminao ny didy rehetra sy ny fitsipika ary ny lal\u00e0na tokony hampianarinao azy ka hankatoaviny any amin\u2019ilay tany homeko azy ho fananany.\u2019",
        "32": "Koa araho tsara izay efa nandidian\u2019i Jehovah Andriamanitrareo anareo. Aza mivily miankavanana na miankavia.",
        "33": "Fa ny lalana rehetra asain\u2019i Jehovah Andriamanitrareo aleha no tokony halehanareo, mba ho velona ianareo ka hahita soa, ary ho lava andro iainana eo amin\u2019ilay tany izay halainareo ho fanananareo."
    },
    "6": {
        "1": "\u201cIzao no didy sy fitsipika ary didim-pitsarana nasain\u2019i Jehovah Andriamanitrareo nampianarina anareo mba harahinareo any amin\u2019ilay tany izay halehanareo sy halainareo ho fanananareo.",
        "2": "Amin\u2019izay dia hatahotra an\u2019i Jehovah Andriamanitrao ianao, ka hitandrina ny lal\u00e0ny rehetra sy ny didiny andidiako anao sy ny zanakao ary ny zafinao, mandritra ny androm-piainanao, ary mba ho lava andro iainana koa ianao.",
        "3": "Koa henoy izao, ry Israely \u00f4, ka araho tsara mba hahita soa ianao, ary hanjary ho maro be any amin\u2019ilay tany tondra-dronono sy tantely, araka izay nampanantenain\u2019i Jehovah Andriamanitry ny razanao anao.",
        "4": "\u201cMihainoa, ry Israely \u00f4: I Jehovah Andriamanitsika dia Jehovah iray ihany.",
        "5": "Ary tiavo i Jehovah Andriamanitrao amin\u2019ny fonao manontolo sy ny tenanao manontolo ary ny herinao manontolo.",
        "6": "Aoka ho ao am-ponao ireto teny andidiako anao anio ireto.",
        "7": "Dia alenteho tsikelikely ao an-tsain\u2019ny zanakao izany ary resaho, na mipetraka ao an-tranonao ianao, na mandeha eny an-dalana, na mandry, na mifoha.",
        "8": "Afatory ho famantarana eo amin\u2019ny tananao izany, ka ataovy fehiloha eo amin\u2019ny handrinao,",
        "9": "ary soraty eo amin\u2019ny tol\u00e0m-baravaran\u2019ny tranonao sy eo amin\u2019ny vavahadinao.",
        "10": "\u201cRehefa hoentin\u2019i Jehovah Andriamanitrao any amin\u2019ilay tany, izay efa nianianany tamin\u2019i Abrahama sy Isaka ary Jakoba razanao homena anao ianao, ka hahazo tan\u00e0na lehibe sady tsara tarehy izay tsy naorinao,",
        "11": "sy trano feno ny zava-tsoa rehetra izay tsy ianao no nameno azy, sy lavaka fanangonan-drano izay tsy nohadinao, sy tanimboaloboka tsy novolenao, sy hazo oliva tsy nambolenao, ary hihinana ianao ka ho voky,",
        "12": "dia tandremo sao hadinoinao i Jehovah izay nitondra anao nivoaka avy tany Ejipta, avy tany amin\u2019ny trano fanandevozana.",
        "13": "I Jehovah Andriamanitrao no tokony hatahoranao, ary izy no hotompoinao, ary amin\u2019ny anarany no hianiananao.",
        "14": "Aza manaraka andriamani-kafa, dia ny andriamanitr\u2019ireo firenena manodidina anao,",
        "15": "sao hirehitra aminao ny fahatezeran\u2019i Jehovah Andriamanitrao, ka haringany tsy ho eo ambonin\u2019ny tany ianao. Fa Andriamanitra mitaky ny hanompoana azy irery ihany i Jehovah Andriamanitrao, izay eo aminao.",
        "16": "\u201cAza mitsapa toetra an\u2019i Jehovah Andriamanitrareo, toy ny nataonareo tao Masa.",
        "17": "Tandremo tsara ny didin\u2019i Jehovah Andriamanitrareo sy ny fampahatsiahivany ary ny fitsipiny izay nandidiany anareo.",
        "18": "Izay mahitsy sy tsara eo imason\u2019i Jehovah no ataovy mba hahita soa ianao, ka hiditra ao amin\u2019ilay tany soa nianianan\u2019i Jehovah tamin\u2019ny razanao, ary haka azy io ho fanananao,",
        "19": "ka horoahinao tsy ho eo anatrehanao ny fahavalonao rehetra, araka izay nampanantenain\u2019i Jehovah.",
        "20": "\u201cRaha manontany anao ny zanakao any aoriana any hoe: \u2018Inona no hevitr\u2019ireny fampahatsiahivana sy fitsipika ary lal\u00e0na nandidian\u2019i Jehovah Andriamanitsika anareo ireny?\u2019,",
        "21": "dia izao no holazainao aminy: \u2018Andevon\u2019i Farao isika tany Ejipta, fa i Jehovah kosa nitondra antsika nivoaka avy tany, tamin\u2019ny tanana mahery.",
        "22": "Koa famantarana sy fahagagana lehibe nitondra loza no nataon\u2019i Jehovah tamin\u2019i Ejipta sy Farao ary ny ankohonany manontolo, teo imasontsika.",
        "23": "Dia nentiny nivoaka avy tany isika mba hitondrany antsika eto sy hanomezany antsika ilay tany izay nianianany tamin\u2019ny razantsika.",
        "24": "Koa nandidy antsika hanaraka ireo fitsipika rehetra ireo i Jehovah, sady nandidy ny hatahorana an\u2019i Jehovah Andriamanitsika, mba hahitantsika soa mandrakariva, ka ho velona isika toy ny amin\u2019izao andro izao.",
        "25": "Ary ho olo-marina isika raha mitandrina tsara izany didy rehetra izany eo anatrehan\u2019i Jehovah Andriamanitsika, araka izay nandidiany antsika.\u2019"
    },
    "7": {
        "1": "\u201cRehefa hampiditra anao any amin\u2019ilay tany izay halehanao sy halainao ho fanananao i Jehovah Andriamanitrao, dia horoahiny tsy ho eo anatrehanao ireto firenena be mponina ireto: Ny Hetita, ny Girgasita, ny Amorita, ny Kananita, ny Perizita, ny Hivita ary ny Jebosita, izany hoe firenena fito be mponina sady mahery noho ianao.",
        "2": "Ary hatolotr\u2019i Jehovah Andriamanitrao eo an-tananao tokoa ireny ka horesenao. Tsy maintsy haringanao tanteraka ireny. Aza manao fifanekena aminy na mamindra fo aminy.",
        "3": "Aza manao fifanarahana ara-panambadiana aminy: Aza omenao ho vadin\u2019ny zanany lahy ny zanakao vavy, ary aza alainao ho vadin\u2019ny zanakao lahy ny zanany vavy.",
        "4": "Fa hampiala ny zanakao lahy tsy hanaraka ahy izy, ka azo antoka fa hanompo andriamani-kafa ireo. Koa hirehitra aminareo tokoa ny fahatezeran\u2019i Jehovah, ka tsy hiandry ela izy, fa handringana anareo.",
        "5": "\u201cFa izao kosa no hataonareo amin\u2019ireny: Arodano ny alitarany, torotoroy ny tsangambatony masina, kapao ny tsato-kazony masina, ary dory ny sary sokitra ivavahany.",
        "6": "Fa vahoaka masina ianareo amin\u2019i Jehovah Andriamanitrareo. Ary ianareo no nofidin\u2019i Jehovah Andriamanitrareo avy tamin\u2019ny firenena rehetra et\u1ef3 ambonin\u2019ny tany, mba ho vahoakany sy ho fananany manokana.",
        "7": "\u201cTsy noho ianareo maro an\u2019isa indrindra amin\u2019ny firenena rehetra no nahatonga an\u2019i Jehovah hiraiki-po aminareo sy hifidy anareo. Ianareo mantsy no vitsy indrindra amin\u2019ny firenena rehetra.",
        "8": "Fa noho ny fitiavan\u2019i Jehovah anareo sy ny fanajany ny fianianana nataony tamin\u2019ny razanareo no namoahan\u2019i Jehovah anareo tamin\u2019ny tanana mahery, mba hanavotany anareo avy tany amin\u2019ny trano fanandevozana, avy teo an-tanan\u2019i Farao mpanjakan\u2019i Ejipta.",
        "9": "Ary fantatrao tsara fa i Jehovah Andriamanitrao no tena Andriamanitra. Andriamanitra mendri-pitokisana izy, sady manaja fifanekena sy maneho hatsaram-panahy feno fitiavana amin\u2019izay tia azy sy mitandrina ny didiny, hatramin\u2019ny taranaka arivo mandimby.",
        "10": "Valiany an-kitsirano * kosa anefa izay mankahala azy ka haringany. Tsy hisalasala hamaly an-kitsirano an\u2019izay mankahala azy izy.",
        "11": "Koa tandremo ny didy sy ny fitsipika ary ny didim-pitsarana izay andidiako anao anio, ka ankatoavy.",
        "12": "\u201cHotanterahin\u2019i Jehovah Andriamanitrareo aminareo ilay fifanekena nianianany tamin\u2019ny razanareo, ka hanehoany hatsaram-panahy feno fitiavana ianareo, satria mihaino foana an\u2019izany didim-pitsarana izany sady mitandrina sy manaraka izany.",
        "13": "Dia ho tia sy hitahy anao tokoa izy, ary hahamaro anao ka hotahiny izay aloaky ny kibonao sy ny vokatry ny taninao, ny varimbazahanao sy ny divainao vaovao sy ny menakao, ny zanak\u2019ombinao sy ny zanaky ny ondry aman\u2019osinao, any amin\u2019ilay tany izay nianianany tamin\u2019ny razanao homena anao.",
        "14": "Hotahina mihoatra noho ny firenena rehetra ianao. Tsy hisy tsy hanan-taranaka ny lehilahy sy ny vehivavy eo aminao, mbamin\u2019ny biby fiompinao.",
        "15": "Hesorin\u2019i Jehovah tsy ho eo aminao tokoa ny aretina rehetra. Ary tsy hisy hataony mahazo anao ny areti-mandoza rehetra tany Ejipta izay efa fantatrao, fa izay rehetra mankahala anao kosa no hataony azon\u2019izany.",
        "16": "Haringanao tanteraka ny firenena rehetra homen\u2019i Jehovah Andriamanitrao anao. Aoka tsy hiantra azy ny masonao ary aza manompo ny andriamaniny, fa ho fandrika ho anao izany.",
        "17": "\u201cRaha hoy ianao anakampo: \u2018Be mponina loatra ireo firenena ireo, ka ho vitako ve ny handroaka azy?\u2019,",
        "18": "dia aza matahotra azy na izany aza. Aza hadinoina mihitsy izay nataon\u2019i Jehovah Andriamanitrao tamin\u2019i Farao sy Ejipta manontolo,",
        "19": "dia ny fizahan-toetra lehibe izay efa hitan\u2019ny masonao, ary koa ny famantarana sy fahagagana sy tanana mahery ary sandry nahinjitra, izay nampiasain\u2019i Jehovah Andriamanitrao namoahana anao. Ho toy izany no hataon\u2019i Jehovah Andriamanitrao amin\u2019ny firenena rehetra atahoranao.",
        "20": "Ary hataon\u2019i Jehovah Andriamanitrao koa izay hahakivy tanteraka an\u2019ireny, mandra-pahafatin\u2019izay sisa tavela sy izay niafina anao.",
        "21": "Aza mivadi-po noho ny aminy, fa eo aminao i Jehovah Andriamanitrao, izay Andriamanitra lehibe sy mendrika hatahorana.",
        "22": "\u201cHoroahin\u2019i Jehovah Andriamanitrao tsikelikely tsy ho eo anatrehanao ireny firenena ireny. Tsy mahazo mandringana azy haingana anefa ianao, sao hihamaro ny bibidia ka hamely anao.",
        "23": "Hatolotr\u2019i Jehovah Andriamanitrao eo an-tananao tokoa ireny, ka horoahiny ao anatin\u2019ny fisavoritahana be, mandra-pahalany ringana an\u2019ireny.",
        "24": "Dia hatolony eo an-tananao tokoa ireo mpanjakany, ka hofoananao tsy ho et\u1ef3 ambanin\u2019ny lanitra ny anaran\u2019ireny. Tsy hisy hahatohitra anao, mandra-pandringanao tanteraka an\u2019ireny.",
        "25": "Hodoranareo ny sary sokitra izay andriamaniny. Aza mitsiriritra ny volafotsy na ny volamena eo amin\u2019ireny, na maka izany ho anao, sao ho voafandrik\u2019izany ianao, fa zava-maharikoriko amin\u2019i Jehovah Andriamanitrao izany.",
        "26": "Aza mitondra zava-maharikoriko ho ao an-tranonao, sao ho voatokana haringana toy izany zavatra izany koa ianao. Tokony haharikoriko tanteraka anao izany, ary ho tena halanao, satria zavatra natokana haringana."
    },
    "8": {
        "1": "\u201cAraho tsara izay didy rehetra andidiako anareo anio, mba ho ela velona ianareo, ka hihamaro ary hiditra ao amin\u2019ilay tany nianianan\u2019i Jehovah tamin\u2019ny razanareo, ary haka izany ho fanananareo.",
        "2": "Tsarovy ny lalana rehetra nasain\u2019i Jehovah Andriamanitrao nalehanao tany an-tany efitra nandritra izay efapolo taona izay, mba hampanetry tena anao sy hitsapana anao mba hahalalana izay ao am-ponao, ka hahafantarana raha hitandrina ny didiny ianao na tsia.",
        "3": "Koa nampanetry tena anao izy, ka namela anao ho noana, sy nanome anao mana ho sakafo, dia ny mana izay tsy fantatrao sady tsy fantatry ny razanao, mba hampahafantarana anao fa tsy ny mofo ihany no iveloman\u2019ny olona, fa ny teny rehetra avy amin\u2019ny vavan\u2019i Jehovah koa.",
        "4": "Tsy nanjary tonta ny lamba notafinao, ary tsy nivonto ny tongotrao nandritra izay efapolo taona izay.",
        "5": "Ary fantatrao tsara ao am-ponao fa tahaka ny anitsian\u2019ny olona ny zanany no nanitsian\u2019i Jehovah Andriamanitrao anao.",
        "6": "\u201cTandremo ny didin\u2019i Jehovah Andriamanitrao, ka mandehana amin\u2019ny lalany ary matahora azy.",
        "7": "Fa efa hampiditra anao ao amin\u2019ny tany soa i Jehovah Andriamanitrao. Tany be lohasaha falehan-driaka misy rano izy io, sady misy loharano sy rano lalina avy any amin\u2019ny lemaka * sy ny faritra be tendrombohitra;",
        "8": "tany misy varimbazaha sy vary orza sy voaloboka sy aviavy sy ampongabendanitra sy oliva fanaovana menaka, ary tany misy tantely.",
        "9": "Tsy ho ory sakafo ianao ao, sady tsy ho ory na inona na inona. Feno vy ny vato ao amin\u2019izany tany izany, ary ao amin\u2019ny tendrombohiny no hitrandrahanao varahina.",
        "10": "\u201cRehefa mihinana ianao ka voky, dia misaora an\u2019i Jehovah Andriamanitrao noho ilay tany soa nomeny anao.",
        "11": "Tandremo anefa sao hadinoinao i Jehovah Andriamanitrao, ka tsy ankatoavinao ny didiny sy ny didim-pitsarany ary ny lal\u00e0ny, izay andidiako anao anio.",
        "12": "Tandremo koa sao rehefa mihinana ianao ka voky ary manorina trano tsara ka mipetraka ao,",
        "13": "ary mihamaro ny omby sy ny ondry aman\u2019osinao, ary mitombo ny volafotsinao sy ny volamenanao ary ny fanananao rehetra,",
        "14": "dia hiavonavona ny fonao ka hohadinoinao i Jehovah Andriamanitrao izay nitondra anao nivoaka avy tany Ejipta, avy tany amin\u2019ny trano fanandevozana.",
        "15": "Fa izy no nampandeha anao namakivaky ilay tany efitra lehibe sy mampahatahotra, izay onenan\u2019ny bibilava misy poizina sy ny maingoka, sady tany karakaina tsy misy rano. Izy koa no namoaka rano ho anao avy tamin\u2019ny harambato,",
        "16": "ary nanome anao mana ho sakafo tany an-tany efitra\u2014mana izay tsy fantatry ny razanao\u2014mba hampanetry tena anao sy hitsapana anao ka hanasoavana anao any aoriana.",
        "17": "Koa rehefa mahazo izany rehetra izany ianao, dia tandremo koa sao hanao anakampo hoe: \u2018Ny heriko sy ny tanjako manontolo no nahazoako izao harena izao.\u2019",
        "18": "Fa tsarovy i Jehovah Andriamanitrao, satria izy no manome anao hery hahazoanao harena, mba hanatanterahany ilay fifanekena nianianany tamin\u2019ny razanao, toy ny amin\u2019izao andro izao.",
        "19": "\u201cFa raha sanatria manadino an\u2019i Jehovah Andriamanitrareo ianareo, ary manaraka andriamani-kafa sy manompo an\u2019ireny sady miankohoka eo anatrehany, dia lazaiko marimarina aminareo anio fa ho ripaka tanteraka ianareo.",
        "20": "Ho ripaka toy ireo firenena izay haringan\u2019i Jehovah tsy ho eo anatrehanareo ianareo, satria tsy nihaino ny feon\u2019i Jehovah Andriamanitrareo."
    },
    "9": {
        "1": "\u201cMihainoa, ry Israely \u00f4: Efa hiampita an\u2019i Jordana ianao ankehitriny ary hiditra ao amin\u2019ilay tany, ka handroaka firenena lehibe sy mahery noho ianao, eny, tan\u00e0na lehibe misy manda manakatra ny lanitra,",
        "2": "ary firenena mahery sy lava, izay taranaky ny Anakita. Fantatrao ireo ary efa renao izay voalaza momba azy hoe: \u2018Iza no mahatohitra ny taranak\u2019i An\u00e0ka?\u2019",
        "3": "Fantatrao tsara ankehitriny fa miampita eo alohanao i Jehovah Andriamanitrao. Afo mandevona izy, ka handringana sy handresy an\u2019ireny eo anatrehanao. Handroaka an\u2019ireny ianao ka handringana azy haingana, araka izay nolazain\u2019i Jehovah taminao.",
        "4": "\u201cRehefa roahin\u2019i Jehovah Andriamanitrao tsy ho eo anatrehanao ireny, dia aza manao anakampo hoe: \u2018Noho ny fahamarinako no nampidiran\u2019i Jehovah ahy teto amin\u2019ity tany ity mba hakako azy ho fananako.\u2019 Kanefa, noho ny haratsiam-panahin\u2019ireny firenena ireny no handroahan\u2019i Jehovah azy tsy ho eo anatrehanao.",
        "5": "Tsy noho ny fahamarinanao na ny hitsim-ponao mantsy no hidiranao ao amin\u2019ny tanin\u2019izy ireo sy hakanao izany ho fanananao. Fa noho ny haratsiam-panahin\u2019ireo firenena ireo no handroahan\u2019i Jehovah Andriamanitrao azy tsy ho eo anatrehanao. Nandroaka azy ireo koa i Jehovah mba hanatanterahany ny fianianany tamin\u2019i Abrahama sy Isaka ary Jakoba razanao.",
        "6": "Aoka ho fantatrareo fa tsy noho ny fahamarinanareo no hanomezan\u2019i Jehovah Andriamanitrareo anareo io tany soa io, satria vahoaka mafy hatoka ianareo.",
        "7": "\u201cTsarovy ary aza hadinoina fa nampahatezitra an\u2019i Jehovah Andriamanitrao ianao tany an-tany efitra. Nikomy foana tamin\u2019i Jehovah ianareo, nanomboka tamin\u2019ny andro nivoahanareo avy tany Ejipta ka mandra-pahatonganareo teto amin\u2019ity toerana ity.",
        "8": "Na tany Horeba aza dia nampahatezitra an\u2019i Jehovah ianareo, hany ka tezitra mafy taminareo i Jehovah ka efa saika handringana anareo.",
        "9": "Rehefa niakatra tao an-tendrombohitra aho mba handray ny takela-bato nisy ny fifanekena nataon\u2019i Jehovah taminareo, ka nijanona efapolo andro sy efapolo alina tao, sady tsy nihinan-kanina na nisotro rano,",
        "10": "dia nomen\u2019i Jehovah ahy ny takela-bato roa, voasoratry ny rantsantanan\u2019Andriamanitra. Teo amin\u2019ireo no nisy ny teny rehetra nolazain\u2019i Jehovah taminareo avy tao anaty afo, tao an-tendrombohitra, tamin\u2019ny andro namoriana ny fiangonana.",
        "11": "Ary nomen\u2019i Jehovah ahy ny takela-bato roa, dia ny takela-baton\u2019ny fifanekena, rehefa tapitra ny efapolo andro sy efapolo alina.",
        "12": "Dia hoy i Jehovah tamiko: \u2018Mitsang\u00e0na, ka mid\u00ecna haingana miala eto, fa efa nanao ratsy ny olonao izay nentinao nivoaka avy tany Ejipta. Efa nivily sahady niala tamin\u2019ny lalana nasaiko narahiny izy, ka nanao sarivongana metaly.\u2019",
        "13": "Ary hoy koa i Jehovah tamiko: \u2018Efa hitako fa mafy hatoka ity vahoaka ity.",
        "14": "Avelao aho handringana azy, ka hofoanako tsy ho eny ambanin\u2019ny lanitra ny anarany, fa ianao kosa hataoko firenena mahery sy lehibe noho izy.\u2019",
        "15": "\u201cDia nihodina aho, ka nidina niala teo amin\u2019ilay tendrombohitra, izay mbola nirehitra. Ary teny an-tanako roa ny takela-bato roa misy ny fifanekena.",
        "16": "Nijery aho ka hitako fa nanota tamin\u2019i Jehovah Andriamanitrareo ianareo! Efa nanao zanak\u2019omby tamin\u2019ny metaly ianareo. Efa nivily sahady niala tamin\u2019ny lalana nasain\u2019i Jehovah narahinareo ianareo.",
        "17": "Dia noraisiko ny takela-bato roa ka natontako avy teny an-tanako, ary novakivakiko teo imasonareo.",
        "18": "Ary niankohoka teo anatrehan\u2019i Jehovah efapolo andro sy efapolo alina hoatran\u2019ilay tamin\u2019ny voalohany aho, ka tsy nihinan-kanina na nisotro rano, noho ny fahotana rehetra nataonareo. Nanao izay ratsy teo imason\u2019i Jehovah tokoa ianareo, ka nampahatezitra azy.",
        "19": "Fa natahotra aho satria tena tezitra be taminareo i Jehovah, ka efa saika handringana anareo. Mbola nihaino ahy koa i Jehovah tamin\u2019izay.",
        "20": "\u201cAry tena tezitra mafy tamin\u2019i Arona koa i Jehovah, ka efa saika handringana azy. Fa nitalaho ho an\u2019i Arona koa aho tamin\u2019izay.",
        "21": "Dia nalaiko ilay zanak\u2019omby, izay fahotana nataonareo, ka nodorako tao anaty afo, ary nopotipotehiko sy notorotoroiko tanteraka mandra-pahatongany ho madinika toy ny vovoka. Avy eo, dia natsipiko tao amin\u2019ilay riaka nikoriana avy tany an-tendrombohitra ny vovony.",
        "22": "\u201cNampahatezitra an\u2019i Jehovah koa ianareo tany Tabera sy Masa ary Kibrota-hatava.",
        "23": "Ary rehefa nasain\u2019i Jehovah niala tao Kadesi-barnea ianareo ka nataony hoe: \u2018Miakara ka alaivo ho fanananareo ilay tany izay homeko anareo!\u2019, dia nikomy tsy nanaraka ny baikon\u2019i Jehovah Andriamanitrareo ianareo, ary tsy nino azy na nihaino ny feony.",
        "24": "Mpikomy tamin\u2019i Jehovah ianareo hatramin\u2019izay nahalalako anareo.",
        "25": "\u201cKoa niankohoka teo anatrehan\u2019i Jehovah foana aho, nandritra ny efapolo andro sy efapolo alina. Niankohoka toy izany aho, satria nilaza ny handringana anareo i Jehovah.",
        "26": "Dia nitalaho tamin\u2019i Jehovah aho hoe: \u2018Ry Jehovah Tompo Fara Tampony \u00f4! Aza dia aringanao re ny olonao e, dia ny fanananao manokana, izay navotanao tamin\u2019ny fahalehibeazanao, ary nentinao nivoaka avy tany Ejipta tamin\u2019ny tanana mahery.",
        "27": "Tsarovy i Abrahama sy Isaka ary Jakoba mpanomponao. Marina fa mafy loha ity vahoaka ity sady ratsy fanahy sy mpanota, nefa aza izany no jerena,",
        "28": "sao hilaza ny mponin\u2019ilay tany namoahanao anay hoe: \u201cTsy vitan\u2019i Jehovah ny nitondra azy ho any amin\u2019ilay tany nampanantenainy azy, ary halany koa izy ireo, ka izany no namoahany azy avy teto mba hovonoiny any an-tany efitra.\u201d",
        "29": "Na izany aza, dia mbola olonao izy ireo sady fanananao manokana, izay nentinao nivoaka tamin\u2019ny herinao lehibe sy ny sandrinao nahinjitra.\u2019"
    },
    "10": {
        "1": "\u201cTamin\u2019izay fotoana izay no nilazan\u2019i Jehovah tamiko hoe: \u2018Manamboara takela-bato roa mitovy amin\u2019ireo voalohany ka miakara at\u1ef3 amiko, at\u1ef3 an-tendrombohitra. Manaova koa vata hazo iray.",
        "2": "Dia hosoratako eo amin\u2019ireo takela-bato ny teny teo amin\u2019ireo takela-bato voalohany izay novakivakinao. Ary ataovy ao anatin\u2019ilay vata ireo.\u2019",
        "3": "Koa nanao vata tamin\u2019ny hazo akasia aho, ary nanamboatra takela-bato roa nitovy tamin\u2019ireo voalohany. Dia niakatra tao an-tendrombohitra aho, ary teny an-tanako ny takela-bato roa.",
        "4": "Ary nosoratany teo amin\u2019ireo ilay soratra tamin\u2019ny voalohany, dia ny Teny Folo nolazain\u2019i Jehovah taminareo avy tao anaty afo, tao an-tendrombohitra, tamin\u2019ny andro namoriana ny fiangonana. Dia nomen\u2019i Jehovah ahy ireo takela-bato,",
        "5": "ary nihodina aho ka nidina avy tany an-tendrombohitra. Napetrako tao anatin\u2019ilay vata nataoko ireo takela-bato mba ho ao foana, araka izay nandidian\u2019i Jehovah ahy.",
        "6": "\u201cDia niala tany Berota Bene-jakana ny zanak\u2019Israely mba ho any Mosera. Tao no nahafatesan\u2019i Arona sy nandevenana azy. Ary i Eleazara zanany no nanao ny asan\u2019ny mpisorona nandimby azy.",
        "7": "Dia niala tao izy ireo ka nankany Godgoda, ary avy tao dia nankany Jotbata, izay be lohasaha falehan-driaka misy rano.",
        "8": "\u201cTamin\u2019izay fotoana izay no nanokanan\u2019i Jehovah ny fokon\u2019i Levy mba hilanja ny Vata misy ny fifanekena nataon\u2019i Jehovah, sy mba hitsangana eo anatrehan\u2019i Jehovah hanompo azy, ary mba hitso-drano amin\u2019ny anarany mandraka androany.",
        "9": "Noho izany, dia tsy manana anjara na lova miaraka amin\u2019ny rahalahiny i Levy, fa i Jehovah no lovany, araka izay nolazain\u2019i Jehovah Andriamanitrao taminy.",
        "10": "Ary nijanona tao an-tendrombohitra efapolo andro sy efapolo alina toy ilay tamin\u2019ny voalohany aho. Nihaino ahy koa i Jehovah tamin\u2019izay. Tsy te handringana anao i Jehovah.",
        "11": "Dia hoy i Jehovah tamiko: \u2018Mandehana hialoha lalana ny olona mba hitarika azy hiditra ao amin\u2019ilay tany izay nianianako tamin\u2019ny razany homena azy, ka hakany izany ho fananany.\u2019",
        "12": "\u201cAry ankehitriny, ry Israely \u00f4, inona moa no angatahin\u2019i Jehovah Andriamanitrao aminao? Tsy izao ihany ve: Ny hatahoranao an\u2019i Jehovah Andriamanitrao mba handehananao amin\u2019ny lalany rehetra sy hitiavanao azy sy hanompoanao an\u2019i Jehovah Andriamanitrao amin\u2019ny fonao manontolo sy ny tenanao manontolo,",
        "13": "ary ny hitandremanao ny didin\u2019i Jehovah sy ny lal\u00e0ny izay andidiako anao anio, mba hahasoa anao?",
        "14": "An\u2019i Jehovah Andriamanitrao ny lanitra, eny fa na dia ny lanitry ny lanitra sy ny tany mbamin\u2019izay rehetra eo aminy aza.",
        "15": "Ny razanao ihany anefa no niraiketan\u2019ny fon\u2019i Jehovah ka notiaviny. Koa nofidiny teo amin\u2019ny firenena rehetra ny taranany, izany hoe ianareo, toy ny amin\u2019izao andro izao.",
        "16": "Koa forao ny fonareo, ary aza manamafy hatoka intsony.",
        "17": "Fa Andriamanitry ny andriamanitra sy Tompon\u2019ny tompo i Jehovah Andriamanitrareo. Izy no Andriamanitra lehibe sy mahery ary mendrika hatahorana, izay tsy miangatra amin\u2019iza na iza, ary tsy mandray kolikoly,",
        "18": "fa manome rariny ho an\u2019ny kamboty ray sy ny mpitondratena, sady tia ny mpivahiny ka manome azy hanina sy lamba fitafy.",
        "19": "Ary tiavo koa ny mpivahiny, fa efa mba mpivahiny tany Ejipta ihany ianareo.",
        "20": "\u201cI Jehovah Andriamanitrao no tokony hatahoranao, izy no hotompoinao, izy no hifikiranao, ary amin\u2019ny anarany no hianiananao.",
        "21": "Izy Ilay tokony hoderainao, ary izy no Andriamanitrao, izay nanao ireo zavatra lehibe sy mampahatahotra ireo ho anao, dia izay hitan\u2019ny masonao.",
        "22": "Rehefa nidina tany Ejipta ny razanao, dia fitopolo monja izy ireo, * nefa ankehitriny nataon\u2019i Jehovah Andriamanitrao tonga maro be tahaka ny kintana eny amin\u2019ny lanitra."
    },
    "11": {
        "1": "\u201cTiavo foana i Jehovah Andriamanitrao, ary ataovy mandrakariva ny adidinao aminy, ka tandremo foana ny lal\u00e0ny sy ny didim-pitsarany ary ny didiny.",
        "2": "Fantatrareo tsara ankehitriny fa tsy ny zanakareo no itenenako, dia ny zanakareo izay tsy nahalala sady tsy nahita ny famaizan\u2019i Jehovah Andriamanitrareo, sy ny fahalehibeazany, sy ny tanany mahery, ary ny sandriny nahinjitra.",
        "3": "Ny zanakareo koa tsy nahita ny famantarana sy ny zavatra nataony tany Ejipta, tamin\u2019i Farao mpanjakan\u2019i Ejipta sy ny taniny manontolo,",
        "4": "na ny nataony tamin\u2019ny tafik\u2019i Ejipta sy ny soavalin\u2019i Farao mbamin\u2019ny kalesin\u2019adiny, izay difotry ny ranon\u2019ny Ranomasina Mena rehefa nanenjika anareo, ka nataon\u2019i Jehovah ringana mandraka androany.",
        "5": "Tsy nahita ny nataon\u2019Andriamanitra taminareo, tany an-tany efitra koa izy ireo, mandra-pahatonganareo teto amin\u2019ity toerana ity,",
        "6": "na ny nataony tamin\u2019i Datana sy Abirama zanak\u2019i Eliaba taranak\u2019i Robena, rehefa nisokatra ny tany ka nitelina azy, mbamin\u2019ny ankohonany, sy ny tranolainy, ary izay rehetra nanaraka azy teo amin\u2019ny Israely rehetra.",
        "7": "Ny masonareo kosa no nahita ny asa lehibe rehetra nataon\u2019i Jehovah.",
        "8": "\u201cKoa tandremo ny didy rehetra andidiako anareo anio, mba hihamahery ianareo ka hiditra ao amin\u2019ilay tany halehanareo er\u1ef3 ampita, ary haka azy io ho fanananareo.",
        "9": "Eny, tandremo izany mba ho lava andro iainana ianareo eo amin\u2019ilay tany izay nianianan\u2019i Jehovah tamin\u2019ny razanareo homena azy sy ny taranany, dia tany tondra-dronono sy tantely.",
        "10": "\u201cIlay tany halainao ho fanananao dia tsy hoatran\u2019i Ejipta izay nialanao, eny, i Ejipta izay namafazanao voa sy nampidiranao rano tamin\u2019ny tongotrao tahaka ny zaridaina fambolena legioma.",
        "11": "Ilay tany halehanareo er\u1ef3 ampita kosa, dia tany be tendrombohitra sy lemaka * sady mifoka rano avy amin\u2019ny ranonoran\u2019ny lanitra.",
        "12": "Tany voakarakaran\u2019i Jehovah Andriamanitrao io. Mitsinjo azy io mandrakariva ny mason\u2019i Jehovah Andriamanitrao, manomboka amin\u2019ny fiandohan\u2019ny taona ka hatramin\u2019ny faran\u2019ny taona.",
        "13": "\u201cAry raha mankat\u00f2 an-tsakany sy an-davany ny didy izay andidiako anareo anio ianareo, ka tia an\u2019i Jehovah Andriamanitrareo sy manompo azy amin\u2019ny fonareo manontolo sy ny tenanareo manontolo,",
        "14": "dia handatsaka orana amin\u2019ny fotoanany eo amin\u2019ny taninareo aho, dia oram-pararano sy oran-dohataona. Ary hanangona ny varimbazahanareo sy ny divay mamy ary ny menakareo ianareo.",
        "15": "Dia hampaniriko zavamaniry ho an\u2019ny biby fiompinareo ny sahanareo. Ary hihinan-kanina ianareo ka ho voky.",
        "16": "Tandremo anefa sao voafitaka ny fonareo, ka mivily hanompo andriamani-kafa ianareo ary miankohoka eo anatrehany.",
        "17": "Dia hirehitra aminareo ny fahatezeran\u2019i Jehovah, ka hanidy ny lanitra izy mba tsy hisy orana, ary tsy hahavokatra ny tany. Ary tsy ho ela ianareo dia ho ripaka tsy ho eo amin\u2019ilay tany soa omen\u2019i Jehovah anareo.",
        "18": "\u201cAlatsaho ao am-ponareo sy ampiharo amin\u2019ny tenanareo ireo teniko ireo. Dia afatory ho famantarana eo amin\u2019ny tananareo izany, ary ataovy fehiloha eo amin\u2019ny handrinareo.",
        "19": "Ampianaro ny zanakao koa izany, ka resaho na mipetraka ao an-tranonao ianao, na mandeha eny an-dalana, na mandry, na mifoha.",
        "20": "Ary soraty eo amin\u2019ny tol\u00e0m-baravaran\u2019ny tranonao sy eo amin\u2019ny vavahadinao izany,",
        "21": "mba ho maro andro ianao sy ny taranakao eo amin\u2019ilay tany izay nianianan\u2019i Jehovah tamin\u2019ny razanao homena azy, eny, ho maro andro tahaka ny haharetan\u2019ny lanitra ambonin\u2019ny tany.",
        "22": "\u201cFa raha mitandrina an-tsakany sy an-davany ny didy rehetra andidiako anareo ianareo ary mankat\u00f2 izany, ka tia an\u2019i Jehovah Andriamanitrareo sy mandeha amin\u2019ny lalany rehetra ary mifikitra aminy,",
        "23": "dia horoahin\u2019i Jehovah noho ny aminareo ireo firenena rehetra ireo. Ary ianareo handroaka firenena lehibe sady maro an\u2019isa noho ianareo.",
        "24": "Ho lasanareo ny toerana rehetra hodiavin\u2019ny tongotrareo. Ary ny sisin-taninareo dia hanomboka any an-tany efitra ka hatrany Libanona, ary hanomboka any amin\u2019ny Renirano, izany hoe ny reniranon\u2019i Eofrata, ka hatrany amin\u2019ny ranomasina andrefana.",
        "25": "Tsy hisy hahatohitra anareo, fa hataon\u2019i Jehovah Andriamanitrareo mihorohoro sy matahotra anareo ny tany rehetra hodiavinareo, araka izay nampanantenainy anareo.",
        "26": "\u201cKoa ataoko eo anatrehanareo anio ny fitahiana sy ny ozona,",
        "27": "eny, fitahiana raha toa ianareo ka mankat\u00f2 ny didin\u2019i Jehovah Andriamanitrareo, izay andidiako anareo anio,",
        "28": "ary ozona kosa, raha toa ianareo ka tsy mankat\u00f2 ny didin\u2019i Jehovah Andriamanitrareo, fa mivily miala amin\u2019ny lalana andidiako anareo anio ka manaraka andriamani-kafa tsy fantatrareo.",
        "29": "\u201cAry rehefa ampidirin\u2019i Jehovah Andriamanitrao ao amin\u2019ilay tany halehanao ianao, dia ton\u00f2ny eo amin\u2019ny Tendrombohitra Gerizima ilay fitahiana, ary eo amin\u2019ny Tendrombohitra Ebala kosa ilay ozona.",
        "30": "Tsy eny ampitan\u2019i Jordana ve ireo, amin\u2019ilay ilany manandrify ny filentehan\u2019ny masoandro, any amin\u2019ny tanin\u2019ny Kananita monina any Araba, tandrifin\u2019i Gilgala, eo anilan\u2019ny hazoben\u2019i More?",
        "31": "Fa efa hiampita an\u2019i Jordana ianareo mba hiditra ao amin\u2019ilay tany omen\u2019i Jehovah Andriamanitrareo anareo, ary haka izany ho fanananareo ka honina ao.",
        "32": "Koa araho tsara ny fitsipika sy ny didim-pitsarana rehetra ataoko eo anatrehanareo anio."
    },
    "12": {
        "1": "\u201cIreto avy ny fitsipika sy didim-pitsarana ka araho tsara, mandritra ny androm-piainanareo any amin\u2019ilay tany avelan\u2019i Jehovah Andriamanitry ny razanareo halainareo ho fanananareo:",
        "2": "Handroaka firenena maro ianareo, ary tokony horavanareo tanteraka ny toerana rehetra nanompoany ny andriamaniny, na teny amin\u2019ny tendrombohitra avo sy havoana izany, na teny ambanin\u2019ny hazo midoroboka rehetra.",
        "3": "Arodano ny alitarany ary torotoroy ny tsangambatony masina. Dory ny tsato-kazony masina, ary kapao ny sary sokitra izay andriamaniny. Foany tsy ho eo amin\u2019ilay toerana intsony ny anaran\u2019ny andriamaniny.",
        "4": "\u201cAza manao toy izany amin\u2019i Jehovah Andriamanitrareo,",
        "5": "fa tadiavo kosa izay toerana hofidin\u2019i Jehovah Andriamanitrareo eo amin\u2019ny fokonareo rehetra, mba hametrahany sy hampitoerany ny anarany, ka any no halehanareo.",
        "6": "Any no hanateranareo ny fanatitra dorana, sy ny sorona, sy ny ampahafolon-karena, sy ny fanomezan\u2019ny tananareo, sy ny fanatitra fanefana voady, sy ny fanatitra an-tsitrapo, ary ny voalohan-teraky ny omby aman\u2019ondrinareo.",
        "7": "Any ianareo no hihinana eo anatrehan\u2019i Jehovah Andriamanitrareo, sy hifaly amin\u2019izay rehetra ataonareo, dia ianareo sy ny ankohonanareo, satria efa notahin\u2019i Jehovah Andriamanitrareo ianareo.",
        "8": "\u201cAza manao hoatr\u2019izao ataontsika izao intsony, dia izao samy manao izay saim-pantany izao",
        "9": "satria ianareo mbola tsy tonga any amin\u2019ny toeram-ponenana sy ny lova omen\u2019i Jehovah Andriamanitrareo anareo.",
        "10": "Hiampita an\u2019i Jordana ianareo ka honina any amin\u2019ilay tany omen\u2019i Jehovah Andriamanitrareo ho fanananareo, ary hataony mandry feizay eo anivon\u2019ny fahavalonareo rehetra manodidina ianareo, ka honina tsy hanana ahiahy tokoa.",
        "11": "Ary any amin\u2019izay toerana hofidin\u2019i Jehovah Andriamanitrareo hampitoerana ny anarany, no hanateranareo izay rehetra andidiako anareo, dia ny fanatitra dorana, sy ny sorona, sy ny ampahafolon-karena, sy ny fanomezan\u2019ny tananareo, ary izay rehetra fidinareo hatao fanatitra fanefana voady, araka izay voady hataonareo amin\u2019i Jehovah.",
        "12": "Hifaly eo anatrehan\u2019i Jehovah Andriamanitrareo ianareo sy ny zanakareo lahy sy ny zanakareo vavy sy ny mpanompolahinareo sy ny mpanompovavinareo mbamin\u2019ny Levita ao an-tan\u00e0nanareo, fa ny Levita tsy mba manana anjara na lova eo aminareo.",
        "13": "Tandremo sao manolotra fanatitra dorana any amin\u2019izay toeran-kafa hitanao ianao.",
        "14": "Fa eo amin\u2019ny toerana hofidin\u2019i Jehovah any amin\u2019ny iray amin\u2019ny foko eo aminao, no hanoloranao ny fanatitra dorana, ary eo no hanaovanao izay rehetra andidiako anao.",
        "15": "\u201cMahazo mamono biby ianao isaky ny te hihinan-kena. Ary hihinana izany ianao, araka izay fitahiana omen\u2019i Jehovah Andriamanitrao anao ao an-tan\u00e0nanao. Mahazo mihinan-kena na ny olona maloto na ny madio, tahaka ny ahazoany mihinana gazela sy serfa.",
        "16": "Ny ra ihany no tsy azonao hanina, fa tokony hararakao amin\u2019ny tany toy ny rano.",
        "17": "Tsy ho azonao hanina ao an-tan\u00e0nanao ny ampahafolon\u2019ny varimbazaha sy ny divay vaovao ary ny menaka izay atolotrao, sy ny voalohan-teraky ny omby aman\u2019ondrinao, na izay hataonao fanatitra fanefana voady, na izay fanatitra an-tsitrapo, na ny fanomezan\u2019ny tananao.",
        "18": "Fa eo anatrehan\u2019i Jehovah Andriamanitrao, eny, eo amin\u2019ny toerana hofidin\u2019i Jehovah Andriamanitrao, no hihinananao izany, dia ianao sy ny zanakao lahy sy ny zanakao vavy sy ny mpanompolahinao sy ny mpanompovavinao ary ny Levita ao an-tan\u00e0nanao. Hifaly eo anatrehan\u2019i Jehovah Andriamanitrao ianao amin\u2019izay rehetra ataonao.",
        "19": "Ary tandremo sao ataonao tsirambina ny fikarakarana ny Levita, mandritra ny androm-piainanao eo amin\u2019ny taninao.",
        "20": "\u201cRehefa halalahin\u2019i Jehovah Andriamanitrao ny faritaninao, araka izay nampanantenainy anao, ka hilaza ianao hoe: \u2018Hihinan-kena aho\u2019, satria te hihinana ianao, dia mahazo mihinan-kena ianao isaky ny te hanao izany.",
        "21": "Ary raha lavitra anao ny toerana hofidin\u2019i Jehovah Andriamanitrao hametrahana ny anarany, dia hamono amin\u2019ny ombinao na ny ondrinao izay nomen\u2019i Jehovah anao ianao, araka izay efa nandidiako anao, ka hihinana izany ao an-tan\u00e0nanao, isaky ny te hihinana.",
        "22": "Tahaka ny ahazoanao mihinana gazela sy serfa no ahazoanao mihinana izany. Mahazo mihinana izany na ny olona maloto na ny madio.",
        "23": "Aoka ianao ho tapa-kevitra mafy tsy hihinan-dra satria ny ra no aina, ka aza mihinana ny aina miaraka amin\u2019ny hena.",
        "24": "Aza mihinana ra, fa araraho amin\u2019ny tany toy ny rano izany.",
        "25": "Aza mihinana izany, dia hahita soa ianao sy ny taranakao, satria hanao izay mahitsy eo imason\u2019i Jehovah ianao.",
        "26": "Ny zava-masina izay ho azonao any sy ny fanatitra fanefana voady ihany no hoentinao, ary hankeo amin\u2019ny toerana hofidin\u2019i Jehovah ianao.",
        "27": "Atolory eo amin\u2019ny alitaran\u2019i Jehovah Andriamanitrao ny fanatitra dorana, dia ny hena sy ny ra. Dia araraho eo anilan\u2019ny alitaran\u2019i Jehovah Andriamanitrao ny ran\u2019ny sorona entinao, fa ny henany kosa azonao hanina.",
        "28": "\u201cKoa mitandrema, ary ankatoavy ireo teny rehetra andidiako anao ireo, mba hahita soa mandritra ny fotoana tsy voafetra ianao sy ny taranakao, satria hanao izay tsara sy mahitsy eo imason\u2019i Jehovah Andriamanitrao ianao.",
        "29": "\u201cRehefa haringan\u2019i Jehovah Andriamanitrao tsy ho eo anatrehanao ireo firenena izay halehanao any sy horoahinao, dia ho lasanao ny taniny ka honina eo ianao.",
        "30": "Koa tandremo sao voafandrika hanaraka ny fanaon\u2019ireny, rehefa ringana tsy ho eo anatrehanao izy. Tandremo koa sao manontanintany momba ny andriamaniny, hoe: \u2018Mba ahoana \u00e0ry no fomba nanompoan\u2019ireny firenena ireny ny andriamaniny? Fa mba hanao toy izany koa aho.\u2019",
        "31": "Aza manao toy izany amin\u2019i Jehovah Andriamanitrao. Izay rehetra maharikoriko an\u2019i Jehovah sady halany mantsy no nataon\u2019ireny tamin\u2019ny andriamaniny, fa ny zanany lahy sy ny zanany vavy aza nodorany tao anaty afo ho an\u2019ny andriamaniny.",
        "32": "Ny teny rehetra andidiako anareo no hotandremanareo tsara. Aza ampiana izany na anesorana."
    },
    "13": {
        "1": "\u201cRaha misy mpaminany na mpanonofy eo aminareo ka milaza famantarana na fambara,",
        "2": "ary tanteraka ilay famantarana na fambara nolazainy, fony izy nanao hoe: \u2018Andao hanaraka andriamani-kafa tsy fantatrao, ary andao hanompo azy\u2019,",
        "3": "dia aza mihaino ny tenin\u2019izany mpaminany na mpanonofy izany, fa mitsapa toetra anareo i Jehovah Andriamanitrareo mba hahalalany raha tia an\u2019i Jehovah Andriamanitrareo amin\u2019ny fonareo manontolo sy ny tenanareo manontolo ianareo.",
        "4": "I Jehovah Andriamanitrareo no tokony harahinareo, ary izy no tokony hatahoranareo. Ny didiny no hotandremanareo, ary ny feony no hohenoinareo. Izy no hotompoinareo sy hifikiranareo.",
        "5": "Fa hovonoina ho faty izany mpaminany na mpanonofy izany, satria efa nitaona anareo hikomy tamin\u2019i Jehovah Andriamanitrareo izay nitondra anareo nivoaka avy tany Ejipta, sy nanavotra anareo avy tany amin\u2019ny trano fanandevozana. Eny, nitaona anareo hikomy izy, mba hampiala anareo amin\u2019ny lalana nasain\u2019i Jehovah Andriamanitrareo haleha. Esory tsy ho eo aminareo ny ratsy.",
        "6": "\u201cRaha mitady hitaona anao mangingina ny rahalahinao zanaky ny reninao, na ny zanakao lahy, na ny zanakao vavy, na ny vady malalanao, na ny namanao akaiky izay efa toy ny tenanao, ka manao hoe: \u2018Andao hanompo andriamani-kafa\u2019 tsy fantatrao sady tsy fantatry ny razanao,",
        "7": "izay andriamanitry ny firenena manodidina, na akaiky na lavitra, manomboka any amin\u2019ny faran\u2019ilay tany ka hatrany amin\u2019ny faran\u2019ilay tany,",
        "8": "dia aza manao izay tiany na mihaino azy. Aoka tsy hiantra azy ny masonao, ary aza mangoraka azy, na manarontsarona ny ataony mba hiarovana azy,",
        "9": "fa vonoy ho faty izy. Ny tananao no voalohany hamely azy ho faty, avy eo vao ny tanan\u2019ny olona rehetra.",
        "10": "Ary hitora-bato azy ho faty ianao, noho izy efa nitady hampiala anao tamin\u2019i Jehovah Andriamanitrao, izay nitondra anao nivoaka avy tany Ejipta, avy tany amin\u2019ny trano fanandevozana.",
        "11": "Handre izany ny Israely rehetra, dia hatahotra ka tsy hanao zava-dratsy toy izany intsony eo aminareo.",
        "12": "\u201cRaha ao amin\u2019ny iray amin\u2019ny tan\u00e0na omen\u2019i Jehovah Andriamanitrao anao mba honenanao no andrenesanao filazana hoe:",
        "13": "\u2018Misy olona tsy manjary avy eo aminareo, ary mitady hampiala ny mponina ao an-tan\u00e0nany amin\u2019Andriamanitra izy, ka manao hoe: \u201cAndao hanompo andriamani-kafa\u201d, izay tsy fantatrao\u2019,",
        "14": "dia hikaroka sy hamotopototra ary hanadihady tsara ianao. Koa raha voaporofo fa marina izany, ary natao teo aminareo tokoa izany zava-maharikoriko izany,",
        "15": "dia tsy maintsy hasianao amin\u2019ny lelan-tsabatra ny mponin\u2019izany tan\u00e0na izany. Aringano tanteraka amin\u2019ny lelan-tsabatra ny tan\u00e0na sy izay rehetra ao aminy, mbamin\u2019ny biby fiompiny.",
        "16": "Ary angony eo afovoan\u2019ny tany malalaky ny tan\u00e0na ny zava-drehetra nobaboina tao, ka dory miaraka amin\u2019ilay tan\u00e0na, ho fanatitra dorana manontolo ho an\u2019i Jehovah Andriamanitrao. Aoka ho lasa korontam-bato miavosa ilay tan\u00e0na, mandritra ny fotoana tsy voafetra. Tsy tokony haorina intsony izy io.",
        "17": "Aza alaina ho anao ny zavatra voarara izay efa voatokana, dia tsy hirehitra intsony ny fahatezeran\u2019i Jehovah ary hamindra fo aminao izy ka hiantra anao, ary hahamaro anao, araka izay nianianany tamin\u2019ny razanao.",
        "18": "Tokony hihaino ny feon\u2019i Jehovah Andriamanitrao ianao ka hitandrina ny didiny rehetra izay andidiako anao anio, mba hanaovanao izay mahitsy eo imason\u2019i Jehovah Andriamanitrao."
    },
    "14": {
        "1": "\u201cZanak\u2019i Jehovah Andriamanitrareo ianareo. Koa aza didididiana ny vatanareo, ary aza haratana ny volomasonareo, * rehefa misy maty.",
        "2": "Fa vahoaka masina ianareo amin\u2019i Jehovah Andriamanitrareo, ary nofidin\u2019i Jehovah avy tamin\u2019ny firenena rehetra et\u1ef3 ambonin\u2019ny tany, mba ho vahoakany sy ho fananany manokana.",
        "3": "\u201cAza mihinana zava-maharikoriko, na inona izany na inona.",
        "4": "Fa izao no karazam-biby azonareo hanina: Omby, ondry aman\u2019osy,",
        "5": "serfa, gazela, serfa kely, osidia, antilopa, ondridia, samo\u00e0,",
        "6": "ary ny biby mandinika * rehetra izay mivaky kitro ka misaraka roa tsara ny kitrony. Azonareo hanina izany.",
        "7": "Izao ihany no biby tsy azonareo hanina amin\u2019ny biby mandinika na mivaky kitro ka misaraka tsara ny kitrony: Ny rameva sy ny bitrodia ary ny bitrom-bato, satria mandinika ireny, saingy tsy mivaky kitro. Maloto aminareo ireny.",
        "8": "Toy izany koa ny kisoa, satria mivaky kitro izy, nefa tsy mandinika. Maloto aminareo izy. Tsy misy azonareo hanina ny henan\u2019ireny, ary aza kasihina ny fatiny.",
        "9": "\u201cIzao no azonareo hanina amin\u2019izay rehetra ao anaty rano: Izay misy vombony sy kirany no azonareo hanina.",
        "10": "Izay rehetra tsy misy vombony sy kirany kosa tsy azonareo hanina. Maloto aminareo izany.",
        "11": "\u201cAzonareo hanina ny vorona madio rehetra.",
        "12": "Fa ireto no tsy azonareo hanina: Ny voromahery, ny hitsikitsika mpihinan-trondro, ny vaotoro mainty,",
        "13": "ny papango mena, ny papango mainty, ny karazana papango rehetra,",
        "14": "ny karazana goaika rehetra,",
        "15": "ny aotirisy, ny vorondolo, ny varevaka, ny karazana hitsikitsika lehibe rehetra,",
        "16": "ny vorondolo kely, ny vorondolo lava sofina, ny gisa mpanidina,",
        "17": "ny gisandrano, ny vaotoro, ny sakaizamboay,",
        "18": "ny vanobe, ny karazana vano rehetra, ny takodara, ary ny ramanavy.",
        "19": "Ny bibikely rehetra manana elatra sady mifanaretsaka dia maloto aminareo, ka tsy tokony hohanina.",
        "20": "Ny biby manidina rehetra izay madio dia azonareo hanina.",
        "21": "\u201cAza mihinana biby maty ho azy. Azonao omena ny vahiny monina ao an-tan\u00e0nanao kosa izany, ka izy no hihinana azy. Azo amidy amin\u2019ny hafa firenena koa izany. Fa vahoaka masina ianao amin\u2019i Jehovah Andriamanitrao. \u201cAza mahandro zanak\u2019osy amin\u2019ny rononon-dreniny.",
        "22": "\u201cAoka ianao hanome ny ampahafolon\u2019ny vokatra rehetra avy amin\u2019ny voa nafafinao, dia izay vokatry ny saha isan-taona.",
        "23": "Eo anatrehan\u2019i Jehovah Andriamanitrao, any amin\u2019izay toerana hofidiny hampitoerana ny anarany no hihinananao ny ampahafolon\u2019ny varimbazahanao sy ny divainao vaovao sy ny menakao, ary hihinananao ny voalohan-teraky ny omby aman\u2019ondrinao, mba hianaranao hatahotra an\u2019i Jehovah Andriamanitrao mandrakariva.",
        "24": "\u201cRaha lavitra loatra ny lalan-kaleha, satria lavitra loatra ho anao ny toerana hofidin\u2019i Jehovah Andriamanitrao hametrahana ny anarany ka tsy ho zakanao entina ireo, satria hitahy anao i Jehovah Andriamanitrao,",
        "25": "dia avadiho ho vola ireo, ary taz\u00f2ny eny an-tananao ny vola, ka mandehana any amin\u2019ny toerana hofidin\u2019i Jehovah Andriamanitrao.",
        "26": "Vidio amin\u2019ilay vola izay rehetra irinao na omby na ondry na osy na divay na toaka, ary izay zavatra tianao. Hihinana izany eo anatrehan\u2019i Jehovah ianao any, ary hifaly ianao sy ny ankohonanao.",
        "27": "Aza atao tsirambina ny fikarakarana ny Levita izay ao an-tan\u00e0nanao, fa tsy mba manana anjara na lova eo aminao izy.",
        "28": "\u201cIsaky ny telo taona, dia ento manontolo ny ampahafolon\u2019ny vokatrao amin\u2019ilay taona fahatelo, ka apetraho ao an-tan\u00e0nanao.",
        "29": "Aoka ho avy ny Levita satria tsy mba manana anjara na lova eo aminao izy, ary aoka koa ho avy ny mpivahiny sy ny kamboty ray ary ny mpitondratena izay ao an-tan\u00e0nanao, dia hihinana izy ireo ka ho voky. Dia hotahin\u2019i Jehovah Andriamanitrao ianao amin\u2019izay rehetra hataon\u2019ny tananao."
    },
    "15": {
        "1": "\u201cIsaky ny fito taona, dia asio fotoam-panafahana.",
        "2": "Toy izao no anaovana ilay fanafahana: Hamoy izay trosa mety hananany any amin\u2019ny namany ny tompon-trosa rehetra. Tsy hotereny handoa izany ny namany na ny rahalahiny, satria hisy antso avo manambara fanafahana ho voninahitr\u2019i Jehovah.",
        "3": "Ny hafa firenena no azonao terena handoa trosa, fa izay anananao any amin\u2019ny rahalahinao kosa dia aoka hafoinao.",
        "4": "Tsy tokony hisy ho lasa mahantra anefa eo aminao, satria hitahy anao tokoa i Jehovah ao amin\u2019ilay tany omen\u2019i Jehovah Andriamanitrao ho lovanao, sy halainao ho fanananao,",
        "5": "raha tena mihaino ny feon\u2019i Jehovah Andriamanitrao ianao, ka mitandrina tsara izao didy rehetra andidiako anao anio izao.",
        "6": "Ary hitahy anao tokoa i Jehovah Andriamanitrao, araka izay nampanantenainy anao. Koa hampisambotra ny firenena maro ianao sady haka antoka, fa ianao kosa tsy mba hisambotra. Ary hifehy firenena maro ianao, fa ireny kosa tsy mba hifehy anao.",
        "7": "\u201cRaha misy amin\u2019ny rahalahinao lasa mahantra ao amin\u2019ny iray amin\u2019ny tan\u00e0nanao, ao amin\u2019ny taninao izay omen\u2019i Jehovah Andriamanitrao anao, dia aza manamafy fo, ary aza mafy tanana amin\u2019ny rahalahinao mahantra.",
        "8": "Fa tokony hanokatra ny tananao aminy ianao ka halala-tanana, dia hampisambotra azy sady haka antoka, ary hanome azy izay ilainy nefa tsy ananany.",
        "9": "Koa tandremo sao mitsiry ao am-ponao ny hevi-dratsy hoe: \u2018Efa akaiky ny taona fahafito, taom-panafahana.\u2019 Dia hanjary ho kahihitra ianao rehefa mijery ny rahalahinao mahantra, ka tsy hanome azy na inona na inona. Ary hitaraina amin\u2019i Jehovah momba anao izy, ka ho fahotana ho anao izany.",
        "10": "Tena tokony homenao izy, ary tsy tokony ho kahihitra ny fonao rehefa manome azy, satria izany no hitahian\u2019i Jehovah Andriamanitrao anao amin\u2019ny asanao rehetra sy izay rehetra hataonao.",
        "11": "Hisy olo-mahantra foana mantsy eo amin\u2019ilay tany. Koa izany no andidiako anao hoe: \u2018Tokony hanokatra ny tananao ianao ka halala-tanana amin\u2019ny rahalahinao ory sy mahantra, izay eo amin\u2019ny taninao.\u2019",
        "12": "\u201cRaha namidy taminao ny rahalahinao, lehilahy hebreo na vehivavy hebreo, ka efa nanompo anao enin-taona, dia tokony halefanao ho olona afaka izy amin\u2019ny taona fahafito.",
        "13": "Aza alefa tanam-polo izy raha alefanao ho olona afaka.",
        "14": "Tena tokony hanomezanao azy ny ondry aman\u2019osinao sy ny vokatrao avy teny am-pamoloana sy avy tamin\u2019ny famiazan\u2019olivanao sy ny famiazam-boalobokao. Araka izay nitahian\u2019i Jehovah Andriamanitrao anao no tokony hanomezanao azy.",
        "15": "Tsarovy koa fa andevo tany Ejipta ianao, ary nanavotra anao i Jehovah Andriamanitrao. Izany no antony andidiako anao anio mba hanao izany.",
        "16": "\u201cFa raha milaza aminao kosa izy hoe: \u2018Tsy hiala eto aminao aho!\u2019 satria tena tiany ianao sy ny ankohonanao fa nety tsara taminy tao aminao,",
        "17": "dia mak\u00e0 haolo ka teveho amin\u2019iny eo amin\u2019ny varavarana ny sofiny, ary ho lasa mpanomponao mandritra ny fotoana tsy voafetra izy. Ataovy toy izany koa ny mpanompovavinao.",
        "18": "Aoka tsy ho mafy aminao ny handefa azy hiala eo aminao mba ho olona afaka, satria avo roa heny noho ny karaman\u2019ny mpikarama iray ny vidin\u2019ny nanompoany anao enin-taona, ka nitahian\u2019i Jehovah Andriamanitrao anao tamin\u2019izay rehetra nataonao.",
        "19": "\u201cHamasino ho an\u2019i Jehovah Andriamanitrao ny lahy voalohan-teraka rehetra, izay hateraky ny omby aman\u2019ondrinao. Aza mampiasa ny voalohan-teraky ny ombinao, na manety ny volon\u2019ny voalohan-teraky ny ondry aman\u2019osinao.",
        "20": "Eo anatrehan\u2019i Jehovah Andriamanitrao no hihinananao izany isan-taona miaraka amin\u2019ny ankohonanao, eo amin\u2019ny toerana hofidin\u2019i Jehovah.",
        "21": "Ary aza atao sorona ho an\u2019i Jehovah Andriamanitrao ilay biby raha manan-takaitra: Na malemy tongotra ilay izy, na jamba na manana takaitra ratsy na inona na inona.",
        "22": "Ao an-tan\u00e0nanao no hihinananao izany, ary samy mahazo mihinana na ny olona maloto na ny madio, tahaka ny ahazoana mihinana gazela sy serfa.",
        "23": "Ny rany ihany no tsy azonao hanina, fa tokony hararakao amin\u2019ny tany toy ny rano."
    },
    "16": {
        "1": "\u201cAoka hotandremana ny volana Abiba. Ary ankalazao ny Paska ho an\u2019i Jehovah Andriamanitrao, satria tamin\u2019ny volana Abiba no namoahan\u2019i Jehovah Andriamanitrao anao avy tany Ejipta, tamin\u2019ny andro alina.",
        "2": "Vonoy any amin\u2019izay toerana hofidin\u2019i Jehovah hampitoerana ny anarany, ny Paska ho an\u2019i Jehovah Andriamanitrao, izay alaina avy amin\u2019ny ondry aman\u2019osy na omby.",
        "3": "Aza mihinana zavatra misy lalivay miaraka amin\u2019izany, mandritra ny fito andro. Mofo tsy misy lalivay, mofom-pahoriana, no hohaninao miaraka aminy, satria maika be no nivoahanao avy tany Ejipta. Amin\u2019izay dia hotsaroanao mandritra ny androm-piainanao ny andro nivoahanao avy tany Ejipta.",
        "4": "Tsy tokony hahitana lalivay ao aminao, sy ao amin\u2019ny faritaninao rehetra, mandritra ny fito andro. Ary aza misy tehirizina mandritra ny alina mandra-maraina ny hena hataonao sorona amin\u2019ny takarivan\u2019ny andro voalohany.",
        "5": "Tsy azonao vonoina any amin\u2019ireo tan\u00e0na omen\u2019i Jehovah Andriamanitrao anao ny Paska,",
        "6": "fa any amin\u2019izay toerana hofidin\u2019i Jehovah Andriamanitrao hampitoerana ny anarany no hamonoanao ny Paska, amin\u2019ny takariva vao maty masoandro, amin\u2019ny fotoana voatondro, izany hoe ilay fotoana nivoahanao avy tany Ejipta.",
        "7": "Ary hatsatsikao any amin\u2019izay toerana hofidin\u2019i Jehovah Andriamanitrao ny sorona, ka hohaninao any. Dia modia any an-tranolainao amin\u2019ny maraina.",
        "8": "Enina andro no hihinananao mofo tsy misy lalivay, ary amin\u2019ny andro fahafito dia hisy fivoriambe manetriketrika ho an\u2019i Jehovah Andriamanitrao. Koa aza manao asa na inona na inona.",
        "9": "\u201cManis\u00e0 fito herinandro, ka manomboka amin\u2019ny fotoana voalohany ampiasana ny antsy fijinjana mba hijinjana ny vokatra eny an-tsaha no hanisanao izany.",
        "10": "Dia ankalazao ho an\u2019i Jehovah Andriamanitrao ny fetin\u2019ireo herinandro, ka ento ny fanatitra an-tsitrapo hatolotrao, araka izay hitahian\u2019i Jehovah Andriamanitrao anao.",
        "11": "Ary hifaly eo anatrehan\u2019i Jehovah Andriamanitrao, any amin\u2019izay toerana hofidin\u2019i Jehovah Andriamanitrao hampitoerana ny anarany, ianao sy ny zanakao lahy sy ny zanakao vavy sy ny mpanompolahinao sy ny mpanompovavinao sy ny Levita ao an-tan\u00e0nanao mbamin\u2019ny mpivahiny sy ny kamboty ray ary ny mpitondratena eo aminao.",
        "12": "Tsarovy fa andevo tany Ejipta ianao, ka tandremo sy araho ireo fitsipika ireo.",
        "13": "\u201cFito andro no hankalazanao ny fetin\u2019ny trano rantsankazo, rehefa manangom-bokatra avy eny am-pamoloana sy avy amin\u2019ny famiazan\u2019olivanao sy ny famiazam-boalobokao ianao.",
        "14": "Ary hifaly mandritra ny fety ianao sy ny zanakao lahy sy ny zanakao vavy sy ny mpanompolahinao sy ny mpanompovavinao sy ny Levita mbamin\u2019ny mpivahiny sy ny kamboty ray ary ny mpitondratena ao an-tan\u00e0nanao.",
        "15": "Fito andro no hankalazanao ny fety ho an\u2019i Jehovah Andriamanitrao any amin\u2019izay toerana hofidin\u2019i Jehovah, satria hitahy anao i Jehovah Andriamanitrao, ka hotahiny ny vokatrao rehetra sy izay rehetra ataon\u2019ny tananao, ka dia hifaly tokoa ianao.",
        "16": "\u201cIntelo isan-taona ny lehilahy rehetra eo aminao no hiseho eo anatrehan\u2019i Jehovah Andriamanitrao, any amin\u2019izay toerana hofidiny: Amin\u2019ny fetin\u2019ny mofo tsy misy lalivay, sy ny fetin\u2019ireo herinandro, ary ny fetin\u2019ny trano rantsankazo. Aoka tsy hisy hitondra tanam-polo rehefa mankeo anatrehan\u2019i Jehovah.",
        "17": "Tokony ho arakaraka ny habetsahan\u2019ny fitahiana nomen\u2019i Jehovah Andriamanitrao anao ny fanomezana hoentin\u2019ny tsirairay.",
        "18": "\u201cMametraha mpitsara sy mpiadidy ho anao eo amin\u2019ny vavahadinao, ao amin\u2019izay tan\u00e0na rehetra omen\u2019i Jehovah Andriamanitrao anao araka ny fokonao. Ary hitsara ny olona araka ny rariny ireo.",
        "19": "Aza manao fitsarana miangatra, ary aza mizaha tavan\u2019olona. Aza mandray kolikoly, fa manajamba ny mason\u2019ny hendry sady mamadika ny tenin\u2019olo-marina ny kolikoly.",
        "20": "Ny rariny, eny, ny rariny ihany no katsaho, mba ho velona ianao ka ho lasa fanananao ilay tany omen\u2019i Jehovah Andriamanitrao anao.",
        "21": "\u201cAza mamboly hazo, na inona na inona, mba hatao tsato-kazo masina eo akaikin\u2019ny alitaran\u2019i Jehovah Andriamanitrao izay hataonao ho anao.",
        "22": "\u201cAza manao tsangambato masina ho anao, fa zavatra tena halan\u2019i Jehovah Andriamanitrao izany."
    },
    "17": {
        "1": "\u201cAza atao sorona ho an\u2019i Jehovah Andriamanitrao ny omby na ondry manan-takaitra, na misy tsininy na inona na inona, fa zava-maharikoriko amin\u2019i Jehovah Andriamanitrao izany.",
        "2": "\u201cRaha toa ao amin\u2019ny iray amin\u2019ny tan\u00e0na nomen\u2019i Jehovah Andriamanitrao anao, ka misy lehilahy na vehivavy manao izay ratsy eo imason\u2019i Jehovah Andriamanitrao, izany hoe mivadika amin\u2019ny fifanekena nataon\u2019Andriamanitra,",
        "3": "ka lasa manompo andriamani-kafa sy miankohoka aminy, na amin\u2019ny masoandro, na amin\u2019ny volana na amin\u2019izay rehetra eny amin\u2019ny lanitra, nefa zavatra tsy mba nandidiako izany,",
        "4": "ary nolazaina taminao izany ary renao sady nohadihadinao tsara, ka voaporofo fa marina, eny, natao teo amin\u2019ny Israely tokoa izany zava-maharikoriko izany,",
        "5": "dia avoahy ho eny am-bavahadinao ilay lehilahy na vehivavy nanao izany zava-dratsy izany, ka torahy vato ho faty.",
        "6": "Amin\u2019ny tenin\u2019ny vavolombelona roa na telo no hamonoana ilay tokony ho faty. Tsy hovonoina ho faty noho ny tenin\u2019ny vavolombelona iray monja izy.",
        "7": "Ny tanan\u2019ireo vavolombelona no voalohany hamely azy ho faty, avy eo vao ny tanan\u2019ny olona rehetra. Esory tsy ho eo aminao ny ratsy.",
        "8": "\u201cRaha misy raharaham-pitsarana sarotra loatra aminao ao an-tan\u00e0nanao, toy ny raharaha mahakasika fandatsahan-dra, na fampakarana raharaha any amin\u2019ny fitsarana, na herisetra, na fifandirana, dia miaing\u00e0 ka miakara any amin\u2019izay toerana hofidin\u2019i Jehovah Andriamanitrao,",
        "9": "ary mankanesa any amin\u2019ny Levita mpisorona sy izay mpitsara am-perinasa amin\u2019izany fotoana izany ka anontanio ireo, fa ireo no hilaza aminao ny didim-pitsarana.",
        "10": "Dia araho izay teny hambarany aminao eo amin\u2019ny toerana hofidin\u2019i Jehovah, ary tandremo tsara izay rehetra asainy ataonao.",
        "11": "Izay lal\u00e0na hasehony anao sy izay didim-pitsarana hambarany aminao no hataonao. Aza miala amin\u2019izay teny holazainy aminao, ka mivily miankavanana na miankavia.",
        "12": "Fa hovonoina ho faty ny olona sahisahy ratsy tsy mihaino an\u2019ilay mpisorona izay mitsangana eo mba hanompo an\u2019i Jehovah Andriamanitrao, na tsy mihaino ny mpitsara. Esory tsy ho eo amin\u2019ny Israely ny ratsy.",
        "13": "Dia handre izany ny olona rehetra ka hatahotra, ary tsy ho sahisahy ratsy intsony.",
        "14": "\u201cRehefa tafiditra ao amin\u2019ilay tany omen\u2019i Jehovah Andriamanitrao anao ianao, ary maka izany ho fanananao sady efa monina ao, ka manao hoe: \u2018Andeha aho mba hametraka mpanjaka hifehy ahy, sahala amin\u2019ny firenena rehetra manodidina ahy\u2019,",
        "15": "dia izay mpanjaka hofidin\u2019i Jehovah Andriamanitrao no tsy maintsy hapetrakao hifehy anao. Avy amin\u2019ny rahalahinao no hakanao olona ho mpanjaka hifehy anao, fa tsy azonao alaina hifehy anao ny hafa firenena, izay tsy rahalahinao.",
        "16": "Aoka anefa izy tsy hampitombo ny isan\u2019ny soavaliny, na hampiverina ny olona ho any Ejipta mba hahazoana soavaly maro. Efa niteny taminareo mantsy i Jehovah hoe: \u2018Aza miverina amin\u2019io lalana io intsony.\u2019",
        "17": "Aoka koa izy tsy hampitombo ny isan\u2019ny vadiny, sao hivily ny fony. Ary aoka izy tsy hanangona volafotsy sy volamena be dia be ho an\u2019ny tenany.",
        "18": "Ary rehefa mipetraka eo amin\u2019ny seza fiandrianan\u2019ny fanjakany izy, dia aoka hadikany amin\u2019ny boky mba ho an\u2019ny tenany ity lal\u00e0na ity izay tehirizin\u2019ny Levita mpisorona.",
        "19": "\u201cHo eo aminy foana izany, ary hovakiny amin\u2019ny andro rehetra iainany, mba hianarany hatahotra an\u2019i Jehovah Andriamaniny ka hitandremany sy hankatoavany izay rehetra voalazan\u2019io lal\u00e0na io sy ireto fitsipika ireto.",
        "20": "Amin\u2019izay dia tsy hanandra-tena ho ambony noho ny rahalahiny izy, ary tsy hiala amin\u2019ny didy ka tsy hivily hiankavanana na hiankavia, mba ho lava andro eo amin\u2019ny fanjakany izy sy ny taranany eo amin\u2019ny Israely."
    },
    "18": {
        "1": "\u201cTsy hisy anjara na lova eo amin\u2019ny Israely ho lasa fananan\u2019ny mpisorona sy ny Levita, izany hoe ny fokon\u2019i Levy manontolo. Ny fanatitra atao anaty afo ho an\u2019i Jehovah, eny, ny anjaran\u2019Andriamanitra no hohanin\u2019izy ireo.",
        "2": "Koa tsy hisy lova eo amin\u2019ny rahalahiny ho lasa fananany, fa i Jehovah no lovany, araka izay nolazainy taminy.",
        "3": "\u201cIzao no zon\u2019ny mpisorona ka tokony homen\u2019ny vahoaka azy foana, rehefa mamono biby hatao sorona, na omby na ondry: Homena azy ny soroka sy ny valanorano ary ny vavony.",
        "4": "Omeo azy koa ny voaloham-bokatry ny varimbazahanao, sy ny divainao vaovao, sy ny menakao, ary ny santatry ny volonondrinao vao avy nohetezana.",
        "5": "Izy mantsy no nofidin\u2019i Jehovah Andriamanitrao avy teo amin\u2019ny fokonao rehetra mba hitsangana hanompo foana amin\u2019ny anaran\u2019i Jehovah, eny, izy sy ny zanany.",
        "6": "\u201cRaha miainga ao amin\u2019ny iray amin\u2019ny tan\u00e0nanao manerana an\u2019i Israely, avy any amin\u2019izay nipetrahany vetivety, ny Levita ka mankany amin\u2019izay toerana hofidin\u2019i Jehovah, satria maniry mafy ho any,",
        "7": "dia hanompo amin\u2019ny anaran\u2019i Jehovah Andriamaniny koa izy, sahala amin\u2019ny Levita rahalahiny rehetra izay mitsangana eo anatrehan\u2019i Jehovah any.",
        "8": "Hahazo anjara hanina mitovy amin\u2019ny an\u2019ireo izy, ankoatra an\u2019izay zavatra azony amin\u2019ny fivarotany ny fananany navelan\u2019ny razany.",
        "9": "\u201cRehefa tafiditra ao amin\u2019ilay tany omen\u2019i Jehovah Andriamanitrao anao ianao, dia aza mianatra manao ny zava-maharikoriko fanaon\u2019ireo firenena ireo.",
        "10": "Aoka tsy hisy eo aminao ny olona mandoro * ny zanany lahy na ny zanany vavy ao anaty afo, na manao sikidy, na mampiasa herin\u2019ny maizina, na mitady fambara, na mpilalao ody,",
        "11": "na mpilaza ozona famosaviana, na olona mankany amin\u2019ny mpamoha angatra na mankany amin\u2019ny mpilaza ny hoavy, na olona manontany amin\u2019ny maty.",
        "12": "Maharikoriko an\u2019i Jehovah mantsy izay rehetra manao ireo zavatra ireo. Ary noho ireo zava-maharikoriko ireo no androahan\u2019i Jehovah Andriamanitrao an\u2019ireny olona ireny tsy ho eo anatrehanao.",
        "13": "Aoka ianao tsy hanan-tsiny eo anatrehan\u2019i Jehovah Andriamanitrao.",
        "14": "\u201cNihaino an\u2019ireny mpampiasa herin\u2019ny maizina sy mpisikidy ireny mantsy ireo firenena horoahinao ireo. Fa ianao kosa tsy avelan\u2019i Jehovah Andriamanitrao hanao toy izany.",
        "15": "Mpaminany avy eo aminao, avy eo amin\u2019ny rahalahinao, eny, mpaminany toa ahy, no hotendren\u2019i Jehovah Andriamanitrao ho anao. Izy no tokony hohenoinao.",
        "16": "Izany no valin\u2019izay rehetra nangatahinao tamin\u2019i Jehovah Andriamanitrao tany Horeba, tamin\u2019ny andro namoriana ny fiangonana. Hoy mantsy ianao tamin\u2019izay: \u2018Aoka tsy handre ny feon\u2019i Jehovah Andriamanitro intsony aho, ary aoka tsy ho hitako intsony io afo lehibe io, sao ho faty aho.\u2019",
        "17": "Dia hoy i Jehovah tamiko: \u2018Mety izany nolazainy izany.",
        "18": "Koa hanendry mpaminany ho azy aho, avy eo amin\u2019ny rahalahiny, dia mpaminany toa anao. Ary hataoko eo am-bavany tokoa ny teniko, ka holazainy amin\u2019izy ireo ny teny rehetra handidiako azy.",
        "19": "Ary izay tsy mihaino ny teniko izay holazainy amin\u2019ny anarako, dia izaho mihitsy no hanao ampamoaka azy.",
        "20": "\u201c\u2018Hovonoina ho faty ny mpaminany izay sahisahy ratsy miteny amin\u2019ny anarako ka milaza zavatra tsy nasaiko nolazainy, na koa miteny amin\u2019ny anaran\u2019andriamani-kafa.",
        "21": "Ary raha hoy ianao anakampo: \u201cAhoana no hahafantaranay izay teny tsy nolazain\u2019i Jehovah?\u201d",
        "22": "Raha miteny amin\u2019ny anaran\u2019i Jehovah ilay mpaminany, nefa tsy tanteraka na tsy marina ilay teny, dia tsy nolazain\u2019i Jehovah ilay izy. Sahisahy ratsy ilay mpaminany nilaza izany. Koa aza matahotra azy.\u2019"
    },
    "19": {
        "1": "\u201cRehefa aringan\u2019i Jehovah Andriamanitrao ireo firenena tompon\u2019ilay tany omen\u2019i Jehovah Andriamanitrao anao, ka efa voaroakanao izy ireo, ary mipetraka ao amin\u2019ny tan\u00e0nany sy ny tranony ianao,",
        "2": "dia manok\u00e0na tan\u00e0na telo ao amin\u2019ilay tany izay omen\u2019i Jehovah Andriamanitrao sy halainao ho fanananao.",
        "3": "Amboary ny lalana mankany, ary zarao ho telo ilay faritany omen\u2019i Jehovah Andriamanitrao ho fanananao, ary any no handosiran\u2019izay nahafaty olona.",
        "4": "\u201cMahazo mandositra any ka ho velona izay nahafaty olona, raha nahafaty olona tsy nahy nefa tsy nankahala azy talohan\u2019izay,",
        "5": "na raha niaraka tamin\u2019olona haka kitay tany an\u2019ala ka rehefa nanainga famaky mba hikapa hazo, dia nitsoaka tamin\u2019ny zaran\u2019ilay famaky ny lelany vy, ary nahavoa an\u2019ilay olona ka nahafaty azy. Handositra ho any amin\u2019ny iray amin\u2019ireo tan\u00e0na ireo ilay nahafaty olona, ka ho velona.",
        "6": "Raha tsy izany dia hanenjika azy ny mpamaly ra, satria mbola mafana ny fony. Ary hahatratra azy izy satria lavitra ny lalana. Dia hamely azy * ho faty ilay mpamaly ra, na dia tsy voaheloka ho faty aza izy satria tsy nankahala an\u2019ilay olona talohan\u2019izay.",
        "7": "Izany no andidiako anao hoe: \u2018Tan\u00e0na telo no atok\u00e0ny.\u2019",
        "8": "\u201cAry raha halalahin\u2019i Jehovah Andriamanitrao ny faritaninao, araka izay nianianany tamin\u2019ny razanao, ary homeny anao daholo ilay tany nampanantenainy homena ny razanao,",
        "9": "noho ianao mitandrina ny didy rehetra andidiako anao anio ary mankat\u00f2 izany, ka tia an\u2019i Jehovah Andriamanitrao sy mandeha mandrakariva amin\u2019ny lalany, dia asio tan\u00e0na telo hafa ho fanampin\u2019ireo telo ireo,",
        "10": "mba tsy hisy ran\u2019olona tsy manan-tsiny ho latsaka eo amin\u2019ilay tany omen\u2019i Jehovah Andriamanitrao ho lovanao, ary tsy ho meloka ho nandatsa-dra ianao.",
        "11": "\u201cFa raha misy kosa mankahala olona ary miafina mba hanafika sy hamely azy * ho faty ka mahafaty an\u2019ilay olona, ary mandositra any amin\u2019ny iray amin\u2019ireo tan\u00e0na ireo,",
        "12": "dia handefa iraka ny anti-panahin\u2019ny tan\u00e0nany ka haka azy avy any, ary hanolotra azy eo an-tanan\u2019ny mpamaly ra, ka hovonoina ho faty izy.",
        "13": "Aoka tsy hiantra azy ny masonao, ary esory tsy ho amin\u2019ny Israely ny fanamelohana ho nandatsaka ran\u2019olona tsy manan-tsiny, mba hahita soa ianao.",
        "14": "\u201cAza ahemotra ny fetra mamaritra ny tanin\u2019ny namanao, rehefa ho voafaritry ny razanao ny anjara lovanao ao amin\u2019ilay tany homen\u2019i Jehovah Andriamanitrao anao mba ho fanananao.",
        "15": "\u201cRaha vavolombelona iray monja, dia tsy afaka mijoro hiampanga olona ny amin\u2019ny fahadisoana na fahotana mety hataony, na inona izany na inona. Amin\u2019ny tenin\u2019ny vavolombelona roa na telo no hahamarim-pototra ilay raharaha.",
        "16": "Raha misy vavolombelona mitetika ny hanao ratsy ka mijoro hiampanga olona ho nikomy,",
        "17": "dia hitsangana eo anatrehan\u2019i Jehovah izy roa lahy manana ady, ka ho eo anatrehan\u2019ny mpisorona sy ny mpitsara am-perinasa amin\u2019izany fotoana izany.",
        "18": "Dia hanadihady tsara ireo mpitsara, ka raha vavolombelona mandainga ilay olona, ary nanendrikendrika an\u2019ilay rahalahiny,",
        "19": "dia ataovy aminy izay saika hataony tamin\u2019ny rahalahiny. Ary esory tsy ho eo aminao ny ratsy.",
        "20": "Dia handre izany ny olon-kafa rehetra ka hatahotra ary tsy hanao ratsy toy izany intsony mihitsy eo aminao.",
        "21": "Aoka tsy hiantra azy ny masonao, fa aina ho solon\u2019ny aina, maso ho solon\u2019ny maso, nify ho solon\u2019ny nify, tanana ho solon\u2019ny tanana, ary tongotra ho solon\u2019ny tongotra."
    },
    "20": {
        "1": "\u201cRaha mivoaka hiady amin\u2019ny fahavalonao ianao, ka mahita soavaly sy kalesin\u2019ady ary vahoaka maro noho ianao, dia aza matahotra azy. Momba anao mantsy i Jehovah Andriamanitrao izay nitondra anao niakatra avy tany Ejipta.",
        "2": "Koa rehefa manatona hiady ianareo, dia hankeny aminareo ny mpisorona mba hiresaka aminareo,",
        "3": "ka hilaza hoe: \u2018Mihainoa, ry Israely \u00f4! Efa manatona hiady amin\u2019ny fahavalonareo ianareo izao, koa aoka tsy ho ketraka ny fonareo. Aza matahotra na mikoropaka mandositra na mipararetra noho ny aminy,",
        "4": "fa miara-mandeha aminareo i Jehovah Andriamanitrareo ka hiady amin\u2019ny fahavalonareo ho anareo, mba hamonjena anareo.\u2019",
        "5": "\u201cHilaza amin\u2019ny vahoaka koa ny mpiadidy hoe: \u2018Iza no lehilahy nahavita trano vaovao nefa mbola tsy nitokana azy? Aoka hody any an-tranony izy, sao maty any an\u2019ady ka lehilahy hafa no hitokana ilay trano.",
        "6": "Iza no lehilahy nanao tanimboaloboka, nefa mbola tsy nisantatra ny vokatra avy aminy? Aoka hody any an-tranony izy, sao maty any an\u2019ady ka lehilahy hafa no hisantatra izany.",
        "7": "Iza no lehilahy manana fofombady nefa mbola tsy nampakatra azy? Aoka hody any an-tranony izy, sao maty any an\u2019ady ka lehilahy hafa no hampakatra an-dravehivavy.\u2019",
        "8": "Hilaza amin\u2019ny vahoaka koa ny mpiadidy hoe: \u2018Iza no lehilahy kanosa na saro-tahotra? Aoka hody any an-tranony izy, sao hihorohoro toy ny fony koa ny fon\u2019ny rahalahiny.\u2019",
        "9": "Ary rehefa avy milaza izany amin\u2019ny vahoaka ny mpiadidy, dia hanendry lehiben\u2019ny tafika hitarika ny vahoaka izy.",
        "10": "\u201cRaha manatona hiady amin\u2019ny tan\u00e0na iray ianao, dia lazao aminy aloha izay fepetra tsy hisian\u2019ny ady.",
        "11": "Koa raha manaiky izy fa tsy hiady ary mamoha vavahady hidiranao, dia ho lasanao ny olon-drehetra ao amin\u2019ilay tan\u00e0na, ary hoterena hanao fanompoana izy ka hanompo anao.",
        "12": "Raha tsy manaiky hihavana aminao kosa izy, fa te hiady aminao ka voatery hanao fahirano azy ianao,",
        "13": "dia hatolotr\u2019i Jehovah Andriamanitrao eo an-tananao ilay tan\u00e0na, ka asio amin\u2019ny lelan-tsabatra ny lehilahy rehetra ao.",
        "14": "Ny zaza amam-behivavy ihany mbamin\u2019ny biby fiompy sy ny zava-drehetra azo baboina ao amin\u2019ilay tan\u00e0na, no halainao ho babo. Ary hano ny zavatra nobaboinao avy tamin\u2019ny fahavalonao, izay natolotr\u2019i Jehovah Andriamanitrao teo an-tananao.",
        "15": "\u201cToy izany no hataonao amin\u2019ny tan\u00e0na rehetra lavitra be, izay tsy tan\u00e0nan\u2019ireto firenena ireto.",
        "16": "Aza avela hisy zavamiaina ho velona kosa ao amin\u2019ny tan\u00e0nan\u2019ireto firenena ireto izay homen\u2019i Jehovah Andriamanitrao ho lovanao,",
        "17": "fa tsy maintsy haringanao tanteraka ny Hetita sy ny Amorita, ny Kananita sy ny Perizita, ary ny Hivita sy ny Jebosita, araka izay nandidian\u2019i Jehovah Andriamanitrao anao,",
        "18": "sao hampianarin\u2019izy ireo hanao hoatran\u2019ny zava-maharikoriko rehetra fanaony tamin\u2019ireo andriamaniny ianareo, ka hanota amin\u2019i Jehovah Andriamanitrareo.",
        "19": "\u201cAry raha manao fahirano tan\u00e0na iray mandritra ny andro maro ianao, dia aza simbana ka kapaina amin\u2019ny famaky ny hazo maniry ao. Aza tapahina ny hazo, fa hohaninao ny voany. Olona angaha moa ny hazo any an-tsaha no hataonao fahirano?",
        "20": "Izay hazo fantatrao hoe tsy fihinana ihany no hosimbanao ary hotapahinao ka hampiasainao hanaovana fahirano an\u2019ilay tan\u00e0na miady aminao, mandra-paharesiny."
    },
    "21": {
        "1": "\u201cRaha misy maty novonoin\u2019olona ka hita miampatra any an-tsaha, ao amin\u2019ilay tany izay omen\u2019i Jehovah Andriamanitrao mba halainao ho fanananao, ary tsy fantatra izay namono azy,",
        "2": "dia hivoaka ny anti-panahy sy ny mpitsara eo aminao, ka handrefy manomboka eo amin\u2019ilay faty ka hatreny amin\u2019ireo tan\u00e0na manodidina,",
        "3": "mba hahitana hoe iza no tan\u00e0na akaiky indrindra an\u2019ilay faty. Ary haka vantotr\u2019ombivavy mbola tsy nampiasaina sady mbola tsy nitondra zioga ny anti-panahin\u2019izany tan\u00e0na izany,",
        "4": "ka hitondra an\u2019ilay ombivavy hidina ho any amin\u2019ny lohasaha falehan-driaka misy rano, dia lohasaha mbola tsy nasaina na namafazam-boa. Ary hovelezin\u2019izy ireo eo amin\u2019ilay lohasaha ny hatok\u2019ilay ombivavy mba hahafaty azy.",
        "5": "\u201cAry hanatona eo ny mpisorona taranak\u2019i Levy, satria izy ireo no nofidin\u2019i Jehovah Andriamanitrao hanompo azy sy hitso-drano amin\u2019ny anaran\u2019i Jehovah, ary ny tenin\u2019izy ireo no hoenti-mandamina ny adihevitra rehetra momba ny herisetra isan-karazany.",
        "6": "Dia hanasa ny tanany eo ambonin\u2019ilay vantotr\u2019ombivavy ny anti-panahy rehetra ao amin\u2019ilay tan\u00e0na akaiky indrindra an\u2019ilay faty, rehefa avy novelezina teo amin\u2019ny lohasaha ny hatok\u2019ilay ombivavy.",
        "7": "Ary hiteny izy ireo hoe: \u2018Tsy nandatsaka an\u2019io ra io ny tananay, sady tsy nahita ny nanaovana izany ny masonay.",
        "8": "Aza isaina ho heloky ny Israely olonao izay navotanao izany, Jehovah \u00f4! Ary aza asaina mibaby ny heloka noho ny fandatsahana ran\u2019olona tsy manan-tsiny ny Israely olonao.\u2019 Koa tsy hisaina ho helok\u2019izy ireo ilay fanamelohana ho nandatsa-dra.",
        "9": "Dia hesorinao tsy ho eo aminao ny fanamelohana ho nandatsaka ran\u2019olona tsy manan-tsiny, satria hanao izay mahitsy eo imason\u2019i Jehovah ianao.",
        "10": "\u201cRaha mivoaka hiady amin\u2019ny fahavalonao ianao, ary atolotr\u2019i Jehovah Andriamanitrao eo an-tananao izy ireo ka entinao ho babo,",
        "11": "ary mahita vehivavy tsara bika eo amin\u2019ireo babo ianao, ary raiki-pitia aminy ka maka azy ho vady,",
        "12": "dia ento ao an-tranonao izy. Ary hanaratra ny lohany sy hanapaka ny hohony izy,",
        "13": "sady hanaisotra ny lamba fitafy nanaovany tamin\u2019izy babo, ary hitoetra ao an-tranonao sy hitomany mandritra ny iray volana katroka noho ny amin\u2019ny rainy sy ny reniny. Dia hanao firaisana aminy ianao aorian\u2019izany ka haka azy ho fanananao, ary ho lasa vadinao izy.",
        "14": "Ary raha tsy mahafinaritra anao izy, dia alefaso handeha araka izay tiany fa aza amidy hahazoam-bola. Ary aza lozabe aminy rehefa avy nampietry azy.",
        "15": "\u201cRaha misy lehilahy manana vady roa, ka ny iray tiany ary ny iray halany, nefa samy niterahany zanakalahy izy roa, ka ny zanak\u2019ilay halany no lahimatoa,",
        "16": "dia tsy ho azony atao lahimatoany ny zanak\u2019ilay tiany ka hasolony ny zanak\u2019ilay halany, izay tena lahimatoany, rehefa tonga ny andro anomezany ny fananany ho lovan\u2019ireo zanany lahy.",
        "17": "Tokony hekeny fa ny zanak\u2019ilay halany no lahimatoany, ka homeny anjaran\u2019olon-droa amin\u2019izay rehetra ananany. Izy io mantsy no porofo voalohany fa afaka manan-janaka izy, ka an\u2019io ny zon\u2019ny lahimatoa.",
        "18": "\u201cRaha misy lehilahy manan-janaka mafy loha sy manohitra, izay tsy mihaino ny tenin-drainy na ny tenin-dreniny, ary efa nahitsin\u2019izy ireo izy fa tsy nety nihaino,",
        "19": "dia haka azy ny rainy sy ny reniny ka hitondra azy any amin\u2019ny anti-panahin\u2019ny tan\u00e0nany sy eo am-bavahadin\u2019ny tan\u00e0nany.",
        "20": "Ary hilaza amin\u2019ny anti-panahin\u2019ny tan\u00e0nany ireo hoe: \u2018Mafy loha sy manohitra ity zanakay ity, ary tsy mihaino ny teninay fa tendan-kanina sy mamo lava.\u2019",
        "21": "Dia hitora-bato azy ho faty ny olon-drehetra ao an-tan\u00e0nany. Esory tsy ho eo aminao ny ratsy. Ary handre izany ny Israely rehetra ka hatahotra tokoa.",
        "22": "\u201cRaha misy olona manao fahotana mahameloka azy ho faty, ka novonoina ary nahantona teo amin\u2019ny tsato-kazo,",
        "23": "dia tsy tokony hajanona eo mandritra ny alina ny fatiny, fa tokony halevina ny androtr\u2019iny ihany, satria voaozon\u2019Andriamanitra izay mihantona eo amin\u2019ny tsato-kazo. Aza lotoina ny taninao izay omen\u2019i Jehovah Andriamanitrao ho lovanao."
    },
    "22": {
        "1": "\u201cRaha hitanao diso lalana ny ombin\u2019ny rahalahinao na ny ondriny, dia aza ialana fotsiny fa tariho hiverina any amin\u2019ny rahalahinao.",
        "2": "Ary raha tsy eny akaikinao eny ny rahalahinao ka tsy fantatrao, dia ento mody any an-tranonao ilay biby, ka aoka ho ao aminao foana mandra-pitadin\u2019ny rahalahinao azy. Dia avereno amin\u2019ny rahalahinao ilay izy.",
        "3": "Toy izany koa no hataonao amin\u2019ny ampondran\u2019ny rahalahinao, sy ny lamba fitafiny, ary izay fananany very ka hitanao. Aza ialana fotsiny ireny.",
        "4": "\u201cRaha hitanao lavo eny an-dalana ny ampondran\u2019ny rahalahinao na ny ombiny, dia aza ialana fotsiny. Ampio kosa ny rahalahinao hanarina azy.",
        "5": "\u201cTsy azon\u2019ny vehivavy anaovana ny fitafian-dehilahy. Ary ny lehilahy tsy tokony hanao fitafiam-behivavy. Maharikoriko an\u2019i Jehovah Andriamanitrao mantsy izay olona manao ireo zavatra ireo.",
        "6": "\u201cRaha sendra mahita akanim-borona eny an-dalana ianao, na eny ambony hazo na eo amin\u2019ny tany, ka misy zana-borona na atody omban-dreniny ao, dia aza alaina miaraka amin\u2019ny zanany ny reniny.",
        "7": "Alefaso ny reniny, fa azonao alaina kosa ny zanany. Dia hahita soa ianao sady ho lava andro iainana.",
        "8": "\u201cAsio arofanina ny tampon-trano raha manao trano vaovao ianao. Amin\u2019izay dia tsy hahatonga trosan-dra amin\u2019ny tranonao ianao. Mety hisy olona hianjera mantsy avy eny.",
        "9": "\u201cAza mamafy voa roa karazana eo amin\u2019ny tanimboalobokao, sao alaina ho an\u2019ny toerana masina daholo ny vokatra avy amin\u2019ny voa afafinao sy ny vokatry ny tanimboalobokao.",
        "10": "\u201cAza ampiraisina zioga hiasa tany ny omby sy ny ampondra.",
        "11": "\u201cAza manao akanjo vita amin\u2019ny volonondry sy rongony niara-notenomina.",
        "12": "\u201cAsio vona ny zorony efatra amin\u2019ny lamba fitafy isaloranao.",
        "13": "\u201cRaha misy lehilahy maka vady ary manao firaisana amin-dravehivavy, nefa manjary mankahala azy",
        "14": "ka miampanga azy ho nanao zavatra tena ratsy, ary manala baraka azy hoe: \u2018Ity ilay vehivavy nalaiko ho vady, nefa tsy hitako taminy ny porofo maha virjiny azy, rehefa nanao firaisana taminy aho\u2019,",
        "15": "dia halain\u2019ny rain-drazazavavy sy ny reniny ny porofo naha virjiny an-drazazavavy, ka hoentiny any amin\u2019ny anti-panahin\u2019ny tan\u00e0na, eny am-bavahadin\u2019ny tan\u00e0na.",
        "16": "Ary hiteny amin\u2019ny anti-panahy ny rain-drazazavavy hoe: \u2018Nomeko ho vadin\u2019io lehilahy io ny zanako vavy, nefa nanjary halany.",
        "17": "Ary izao izy dia miampanga azy ho nanao zavatra tena ratsy, ka milaza hoe: \u201cTsy nahitako ny porofo maha virjiny azy ny zanakao vavy.\u201d Int\u1ef3 anefa ny porofo fa virjiny ny zanako.\u2019 Dia hovelarin\u2019izy ireo eo anatrehan\u2019ny anti-panahin\u2019ny tan\u00e0na ilay lamba fitafy.",
        "18": "Koa halain\u2019ireo anti-panahin\u2019ny tan\u00e0na ilay lehilahy, ka hofaiziny.",
        "19": "Hosazin\u2019izy ireo handoa sekely volafotsy zato izy, ka hanome izany ho an\u2019ny rain-drazazavavy, satria nanala baraka virjiny teo amin\u2019ny Israely. Ary mbola ho vadiny ihany razazavavy, ka tsy azony isarahana mandritra ny androm-piainany.",
        "20": "\u201cRaha marina anefa ilay fiampangana, ka tsy hita tamin-drazazavavy ny porofo maha virjiny azy,",
        "21": "dia havoaka ho eo amin\u2019ny fidirana amin\u2019ny tranon-drainy razazavavy, ary hitora-bato azy ho faty ny olona ao an-tan\u00e0nany. Nanao hadalana manala baraka teo amin\u2019ny Israely mantsy izy, satria nivaro-tena fony mbola tao an-tranon-drainy. Esory tsy ho eo aminao ny ratsy.",
        "22": "\u201cRaha misy lehilahy tratra manao firaisana amim-behivavy vadin\u2019olona, dia miaraka vonoina ho faty izy roa, na ilay lehilahy nanao firaisana tamin\u2019ilay vehivavy na ilay vehivavy. Esory tsy ho eo amin\u2019ny Israely ny ratsy.",
        "23": "\u201cRaha misy zazavavy virjiny efa fofombadin\u2019olona, ary misy lehilahy mahita azy ao an-tan\u00e0na ka manao firaisana aminy,",
        "24": "dia avoahy ho eny am-bavahadin\u2019ilay tan\u00e0na izy roa ka torahy vato ho faty, satria razazavavy tsy niantsoantso mafy tao an-tan\u00e0na, ary ralehilahy kosa nampietry ny vadin\u2019ny namany. Esory tsy ho eo aminao ny ratsy.",
        "25": "\u201cRaha tany an-tsaha kosa no nahitan\u2019ilay lehilahy an-drazazavavy izay efa fofombadin\u2019olona, ary nisambotra azy izy ka nanao firaisana taminy, dia ilay lehilahy nanao firaisana taminy ihany no hovonoina ho faty.",
        "26": "Aza manao na inona na inona amin-drazazavavy, fa tsy nanao fahotana tokony hahafaty azy izy, satria mitovy ihany io raharaha io sy ny hoe misy olona mitsangana sy mamely ny namany ary mamono azy ka mahafaty azy. *",
        "27": "Tany an-tsaha mantsy no nahitan\u2019ilay lehilahy an\u2019ilay zazavavy efa fofombadin\u2019olona, ary niantsoantso mafy izy, fa tsy nisy olona hamonjy azy tany.",
        "28": "\u201cRaha misy lehilahy mahita zazavavy virjiny mbola tsy fofombadin\u2019olona, ary misambotra azy ka manao firaisana aminy ary tratra izy roa,",
        "29": "dia hanome sekely volafotsy dimampolo ho an\u2019ny rain-drazazavavy ilay lehilahy nanao firaisana taminy. Ary ho lasa vadiny razazavavy satria efa nampietreny, ka tsy azony isarahana mandritra ny androm-piainany.",
        "30": "\u201cTsy misy lehilahy mahazo maka ny vadin-drainy, sao manainga ny akanjon-drainy izy."
    },
    "23": {
        "1": "\u201cTsy mahazo miditra ho anisan\u2019ny fiangonan\u2019i Jehovah ny lehilahy izay torotoro ny vihiny na nesorina ny filahiany.",
        "2": "\u201cTsy mahazo miditra ho anisan\u2019ny fiangonan\u2019i Jehovah ny zazasary. Na hatramin\u2019ny taranany fahafolo aza tsy misy mahazo miditra ho anisan\u2019ny fiangonan\u2019i Jehovah.",
        "3": "\u201cTsy mahazo miditra ho anisan\u2019ny fiangonan\u2019i Jehovah na ny Amonita na ny Moabita. Na hatramin\u2019ny taranany fahafolo aza tsy misy mahazo miditra ho anisan\u2019ny fiangonan\u2019i Jehovah, mandritra ny fotoana tsy voafetra.",
        "4": "Tsy nanampy anareo mantsy izy ireo ka tsy nanome anareo mofo sy rano teny an-dalana, fony ianareo nivoaka avy tany Ejipta. Ary nokaramainy hanozona anareo i Balama zanak\u2019i Beora, avy any Petora, any Mezopotamia.",
        "5": "Tsy nety nihaino an\u2019i Balama anefa i Jehovah Andriamanitrao, fa noho ny aminao no nanovan\u2019i Jehovah Andriamanitrao an\u2019ilay ozona ho tsodrano, satria tia anao i Jehovah Andriamanitrao.",
        "6": "Koa aza mitady izay hahasoa an\u2019ireny na izay hiadanany, mandritra ny androm-piainanao, hatramin\u2019ny fotoana tsy voafetra.",
        "7": "\u201cAza mankahala Edomita, fa rahalahinao izy. \u201cAza mankahala Ejipsianina, fa efa mba mpivahiny tany amin\u2019ny taniny ihany ianao.",
        "8": "Mahazo miditra ho anisan\u2019ny fiangonan\u2019i Jehovah ny zafiafin\u2019izy ireo.",
        "9": "\u201cRaha mandeha ianao ka mitoby mba hiady amin\u2019ny fahavalonao, dia mitandrema amin\u2019ny zava-dratsy rehetra.",
        "10": "Raha misy lehilahy tsy madio eo aminao, satria nivoaka tsirinaina tamin\u2019ny alina, dia aoka izy hankany ivelan\u2019ny toby. Tsy mahazo mankao an-toby izy.",
        "11": "Hisasa amin\u2019ny rano izy rehefa harivariva ny andro, ka afaka mankao an-toby rehefa milentika ny masoandro.",
        "12": "Tokony hisy toeram-pivoahana azonao ampiasaina eny ivelan\u2019ny toby, ka any no handehananao.",
        "13": "Ary tokony hisy hazo maranitra any aminao, miaraka amin\u2019ny fitaovanao hafa, ka rehefa hipetraka hininginingina eny ivelany ianao dia mihadia lavaka amin\u2019ilay hazo, ary mitodiha ka totofy ny dikinao. *",
        "14": "Mandehandeha ao an-tobinao mantsy i Jehovah Andriamanitrao, mba hanafaka anao sy hanolotra ny fahavalonao eo an-tananao. Koa aoka ho masina ny tobinao mba tsy hahita zavatra manafintohina eo aminao izy, ka hiala ary tsy hiaraka aminao intsony.",
        "15": "\u201cAza atolotra amin\u2019ny tompony ny mpanompo raha mandositra avy any amin\u2019ny tompony ka mankany aminao.",
        "16": "Aoka izy hiara-monina aminao, eo amin\u2019izay toerana hofidiny ao amin\u2019ny iray amin\u2019ny tan\u00e0nanao, any amin\u2019izay tiany. Ary aza mampijaly azy.",
        "17": "\u201cAoka tsy hisy zanakavavin\u2019ny Israely na zanakalahin\u2019ny Israely ho mpivaro-tenan\u2019ny tempoly.",
        "18": "Aza entina ao an-tranon\u2019i Jehovah Andriamanitrao mba hanefana voady ny karaman\u2019ny mpivaro-tena na ny vidin\u2019alika, * satria samy zava-maharikoriko amin\u2019i Jehovah Andriamanitrao ireny.",
        "19": "\u201cAza maka tombony amin\u2019ny rahalahinao rehefa mampisambotra vola na sakafo na zavatra hafa mety ho azo akana tombony.",
        "20": "Azonao akana tombony ny hafa firenena rehefa mampisambotra azy ianao, fa ny rahalahinao kosa aza akana, mba hitahian\u2019i Jehovah Andriamanitrao anao amin\u2019izay rehetra ataonao eo amin\u2019ilay tany izay halehanao sy halainao ho fanananao.",
        "21": "\u201cRaha mivoady amin\u2019i Jehovah Andriamanitrao ianao dia aza ela fanefa, satria tena hampamoahin\u2019i Jehovah Andriamanitrao ny amin\u2019izany ianao ka ho fahotana ho anao tokoa izany.",
        "22": "Tsy ho fahotana ho anao kosa izany raha tsy nivoady ianao.",
        "23": "Tano ny teninao, ary araka izay voadinao tamin\u2019i Jehovah Andriamanitrao no ataovy fa toy ny fanatitra an-tsitrapo naloaky ny vavanao izany.",
        "24": "\u201cRaha mankeny amin\u2019ny tanimboalobok\u2019olona ianao, dia mihin\u00e0na izay voaloboka hahavoky anao fa aza misy atao ao anatin\u2019ny haronao izany.",
        "25": "Raha mankeny amin\u2019ny vokatr\u2019olona mbola eny an-tsaha ianao, dia miotaza salohy masaka amin\u2019ny tananao, nefa aza jinjaina amin\u2019ny antsy fijinjana ny vokatr\u2019olona."
    },
    "24": {
        "1": "\u201cRaha misy lehilahy maka vady ka lasa fananany ravehivavy, izany hoe lasa vadiny, nefa manjary tsy mahazo sitraka aminy satria nahitany zavatra manafintohina, dia aoka izy hanao taratasy fisaraham-panambadiana ary hanolotra izany an-dravehivavy, ka handroaka azy hiala ao an-tranony.",
        "2": "Dia hiala ao an-tranony ravehivavy ka handeha, ary ho lasa vadin\u2019olon-kafa.",
        "3": "Raha manjary mankahala azy koa ilay vadiny faharoa, ka manao taratasy fisaraham-panambadiana ary manolotra izany ho azy sady mandroaka azy hiala ao an-tranony, na raha maty ilay vadiny faharoa,",
        "4": "dia tsy mahazo maka azy ho vady intsony ilay vadiny voalohany izay nandroaka azy, satria efa voaloto izy. Zava-maharikoriko amin\u2019i Jehovah mantsy izany, ka aza mampanota an\u2019ilay tany homen\u2019i Jehovah Andriamanitrao ho lovanao.",
        "5": "\u201cRaha misy lehilahy vao nampaka-bady, dia tsy tokony handeha hiantafika izy sady tsy tokony hampanaovina adidy hafa. Omena alalana tsy hiantafika izy fa ho ao an-tranony mandritra ny herintaona, ka hampifaly an\u2019ilay vadiny vao avy nampakariny.",
        "6": "\u201cAoka tsy hisy haka vato fikosoham-bary ho antoka, na ny vato amboniny fotsiny aza, fa aina mihitsy no alainy ho antoka raha manao izany izy.",
        "7": "\u201cRaha misy tratra maka olona * an-keriny, ka rahalahiny eo amin\u2019ny zanak\u2019Israely no nalainy, ary lozabe taminy izy ka nivarotra azy, dia hovonoina ho faty ilay naka an-keriny. Esory tsy ho eo aminao ny ratsy.",
        "8": "\u201cMitandrema amin\u2019ny habokana, ka tandremo tsara izay rehetra hampianarin\u2019ny Levita mpisorona anareo. Araho tsara izay nandidiako azy ireo.",
        "9": "Aoka hotsarovana ny nataon\u2019i Jehovah Andriamanitrao tamin\u2019i Miriama teny an-dalana, rehefa nivoaka avy tany Ejipta ianareo.",
        "10": "\u201cRaha mampisambotra ny namanao ianao, na inona na inona ampisamborinao azy, dia aza miditra ao an-tranony mba haka ny zavatra nomeny ho antoka.",
        "11": "Mijoroa eo ivelany, ary ilay olona nampisamborinao no hamoaka ny antoka ho eo aminao.",
        "12": "Ary raha tra-pahasahiranana ilay olona, dia aza mandeha matory ianao raha mbola any aminao ilay antoka.",
        "13": "Tsy maintsy haverinao aminy ilay antoka raha vao milentika ny masoandro. Dia hoentiny matory ilay akanjony ary hitso-drano anao izy. Ho olo-marina eo anatrehan\u2019i Jehovah Andriamanitrao ianao raha manao izany.",
        "14": "\u201cAza ambakaina ny mpikarama izay tra-pahasahiranana sady mahantra, na rahalahinao izy na vahiny monina ao an-tan\u00e0nanao, ao amin\u2019ny taninao.",
        "15": "Omeo androtr\u2019iny ihany ny karamany, ka aza tazonina any aminao ho tratran\u2019ny masoandro milentika, fa tra-pahasahiranana izy ka iny no andrandrainy. Sao mantsy izy hitaraina amin\u2019i Jehovah momba anao, ka ho fahotana ho anao izany.",
        "16": "\u201cNy ray tsy tokony hovonoina ho faty noho ny fahotan\u2019ny zanaka, ary ny zanaka tsy hovonoina ho faty noho ny fahotan\u2019ny ray, fa hovonoina ho faty noho ny fahotany avy ny tsirairay.",
        "17": "\u201cAza manao fitsarana miangatra amin\u2019ny mpivahiny na ny kamboty ray. Ary aza alaina ho antoka ny akanjon\u2019ny mpitondratena.",
        "18": "Tsarovy fa efa mba andevo ihany ianao tany Ejipta, ary nanavotra anao avy tany i Jehovah Andriamanitrao. Izany no antony andidiako anao mba hanao izany.",
        "19": "\u201cRaha mijinja ny vokatrao any an-tsaha ianao, ka misy amboara hadinonao any, dia aza miverina haka izany. Tokony havela ho an\u2019ny mpivahiny sy ny kamboty ray ary ny mpitondratena izany. Dia hotahin\u2019i Jehovah ianao amin\u2019izay rehetra ataon\u2019ny tananao.",
        "20": "\u201cRaha mikapoka ny hazo olivanao ianao, dia aza iverenana indray ireo sampany. Tokony havela ho an\u2019ny mpivahiny sy ny kamboty ray ary ny mpitondratena ireny.",
        "21": "\u201cRaha mioty ny voaloboka eny amin\u2019ny tanimboalobokao ianao, dia aza miverina mioty izay sisa tavela. Tokony havela ho an\u2019ny mpivahiny sy ny kamboty ray ary ny mpitondratena ireny.",
        "22": "Ary tsarovy fa efa mba andevo ihany ianao tany Ejipta. Izany no antony andidiako anao mba hanao izany."
    },
    "25": {
        "1": "\u201cRaha misy olona mifanditra ka tonga mba hotsaraina, dia hotsaraina tokoa izy ireo ka hambara ho marina izay marina, ary homelohina izay meloka.",
        "2": "Ary raha tokony hokapohina ilay meloka, dia hasain\u2019ny mpitsara ampandriana sy kapohina eo anatrehany izy, ka arakaraka ny ratsy nataony ny isan\u2019ny kapoka.",
        "3": "Kapoka efapolo no hatao aminy fa tsy azo atao mihoatra na iray aza, sao kapohina imbetsaka noho ireo izy, ka ho lasa tsy misy vidiny eo imasonao ny rahalahinao.",
        "4": "\u201cAza asiana fehivava ny omby miasa eny am-pamoloana.",
        "5": "\u201cRaha misy mpirahalahy miara-monina ary maty tsy nitera-dahy ny iray, dia tsy tokony ho lasa vadin\u2019olon-kafa ny vady navelan\u2019ny maty. Tokony handeha ho any amin-dravehivavy ny rahalahim-badiny, ary hampakatra azy ho vady ka hitondra loloha azy.",
        "6": "Ary ny zaza voalohany hatera-dravehivavy aminy no hitondra ny anaran\u2019ilay rahalahiny efa maty, mba tsy ho voakosoka tsy ho eo amin\u2019ny Israely ny anarany.",
        "7": "\u201cRaha tsy tian-dralehilahy kosa ny hanambady ny vady navelan\u2019ny rahalahiny, dia hiakatra ho eny am-bavahady ravehivavy, hankeny amin\u2019ny anti-panahy ka hanao hoe: \u2018Tsy mety mamelo-maso ny anaran\u2019ny rahalahiny eo amin\u2019ny Israely ny rahalahim-badiko. Tsy manaiky hitondra loloha ahy izy.\u2019",
        "8": "Dia hiantso an-dralehilahy ireo anti-panahin\u2019ny tan\u00e0nany ka hiresaka aminy. Ary hitsangana izy, ka hanao hoe: \u2018Tsy te hanambady azy aho.\u2019",
        "9": "Dia hanatona azy eo anatrehan\u2019ny anti-panahy ny vady navelan\u2019ny rahalahiny, ka hanala ny kapa eny an-tongotr\u2019ilay lehilahy, ary handrora azy eo amin\u2019ny tarehiny ka hiteny hoe: \u2018Izany no hatao amin\u2019ny lehilahy tsy manome taranaka ho an\u2019ny rahalahiny.\u2019",
        "10": "Ary ny anarana iantsoana an-dralehilahy eo amin\u2019ny Israely dia hoe \u2018Ny ankohonan\u2019ilay nalana kapa.\u2019",
        "11": "\u201cRaha misy roa lahy miady, ary avy ny vadin\u2019ny anankiray mba hanafaka am-badiny eo an-tanan\u2019ilay mamely azy, ary manatsotra ny tanany ravehivavy ka mandray an\u2019ilay lehilahy avy eo amin\u2019ny filahiany,",
        "12": "dia hotapahinao ny tanany. Aza miantra azy.",
        "13": "\u201cAoka ianao tsy hanana vatomizana roa karazana ao an-kitaponao, ka ny iray lehibe ary ny iray kely.",
        "14": "Aoka ianao tsy hanana efaha roa karazana ao an-tranonao, ka ny iray lehibe ary ny iray kely.",
        "15": "Vatomizana marina sy ara-dal\u00e0na foana no tokony hanananao. Ary efaha marina sy ara-dal\u00e0na foana no tokony hanananao, mba ho lava andro iainana ianao eo amin\u2019ilay tany omen\u2019i Jehovah Andriamanitrao anao.",
        "16": "Maharikoriko an\u2019i Jehovah Andriamanitrao mantsy izay rehetra manao ny tsy marina toy izany.",
        "17": "\u201cAoka hotsarovana izay nataon\u2019i Amaleka taminao teny an-dalana, fony ianao nivoaka avy tany Ejipta.",
        "18": "Nivoaka hiady taminareo teny an-dalana izy ireo, ka namely an\u2019ireo olona tany aoriana izay nitaredretra tany afara, rehefa reraka be sy sasatra ianareo. Tsy natahotra an\u2019Andriamanitra izy.",
        "19": "Koa tokony hofafanao tsy ho eny ambanin\u2019ny lanitra ny fahatsiarovana ny Amalekita, rehefa ataon\u2019i Jehovah Andriamanitrao mandry feizay eo anivon\u2019ny fahavalonao rehetra manodidina ianao, ao amin\u2019ilay tany omen\u2019i Jehovah Andriamanitrao ho lovanao, mba halainao ho fanananao. Aza hadinoinao izany."
    },
    "26": {
        "1": "\u201cRehefa tafiditra ao amin\u2019ilay tany omen\u2019i Jehovah Andriamanitrao anao ho lovanao ianao, ka maka izany ho fanananao sady efa monina ao,",
        "2": "dia mak\u00e0 amin\u2019ny voaloham-bokatra rehetra avy amin\u2019ilay tany omen\u2019i Jehovah Andriamanitrao anao, ka ataovy ao anaty harona ary ento mankany amin\u2019izay toerana hofidin\u2019i Jehovah Andriamanitrao hampitoerana ny anarany.",
        "3": "Ary mankanesa any amin\u2019izay mpisorona am-perinasa amin\u2019izany fotoana izany, ka lazao aminy hoe: \u2018Hambarako amin\u2019i Jehovah Andriamanitrao anio, fa tafiditra eto amin\u2019ilay tany izay nianianan\u2019i Jehovah tamin\u2019ny razantsika homena antsika aho.\u2019",
        "4": "\u201cDia horaisin\u2019ilay mpisorona eny an-tananao ilay harona, ka hapetrany eo anoloan\u2019ny alitaran\u2019i Jehovah Andriamanitrao.",
        "5": "Ary hiteny eo anatrehan\u2019i Jehovah Andriamanitrao ianao hoe: \u2018Syrianina efa saika maty ny raiko, ary nidina tany Ejipta sy nivahiny tany izy mbamin\u2019ny olona vitsy kely. Nanjary firenena lehibe sy mahery ary maro an\u2019isa anefa izy tany.",
        "6": "Dia nampijaly antsika ny Ejipsianina ka nampahory antsika sy nanandevo mafy antsika.",
        "7": "Koa nitaraina tamin\u2019i Jehovah Andriamanitry ny razantsika isika, ka nihaino antsika i Jehovah sady nijery ny fahoriantsika sy ny zava-tsarotra nanjo antsika ary ny fijaliantsika.",
        "8": "Farany, dia nitondra antsika nivoaka avy tany Ejipta i Jehovah, tamin\u2019ny tanana mahery, sy sandry nahinjitra, sy zavatra tena nampahatahotra, sy famantarana ary fahagagana.",
        "9": "Ary nentiny teto amin\u2019ity toerana ity isika, ka nomeny an\u2019ity tany tondra-dronono sy tantely ity.",
        "10": "Koa int\u1ef3 aho mitondra ny voaloham-bokatry ny tany izay nomen\u2019i Jehovah ahy.\u2019 \u201cDia hametraka izany eo anatrehan\u2019i Jehovah Andriamanitrao ianao, ka hiankohoka eo anatrehan\u2019i Jehovah Andriamanitrao.",
        "11": "Ary hifaly noho ny soa rehetra nomen\u2019i Jehovah Andriamanitrao anao sy ny ankohonanao ianao sy ny Levita ary ny mpivahiny eo aminao.",
        "12": "\u201cAry rehefa voatokanao manontolo ny ampahafolon\u2019ny vokatrao amin\u2019ilay taona fahatelo fanomezana ny ampahafolony, dia omeo ho an\u2019ny Levita, sy ny mpivahiny sy ny kamboty ray ary ny mpitondratena izany. Ary hihinana izany ao an-tan\u00e0nanao ireo, ka ho voky.",
        "13": "Dia hilaza eo anatrehan\u2019i Jehovah Andriamanitrao ianao hoe: \u2018Efa nesoriko tao an-tranoko ny zava-masina, ka nomeko ho an\u2019ny Levita sy ny mpivahiny sy ny kamboty ray ary ny mpitondratena, araka ny didy rehetra izay nandidianao ahy. Tsy nodikaiko na nohadinoiko ny didinao.",
        "14": "Tsy nihinanako ilay zava-masina tamin\u2019izaho nisaona, ary tsy nakako tamin\u2019izaho naloto, sady tsy nanomezako ho an\u2019ny maty. Efa nihaino ny feon\u2019i Jehovah Andriamanitro aho, ary nanao araka izay rehetra nandidianao ahy.",
        "15": "Koa mba tsinjovy avy eny an-danitra fonenanao masina ny Israely olonao sy ilay tany tondra-dronono sy tantely nomenao anay, ka tahio araka izay nianiananao tamin\u2019ny razanay.\u2019",
        "16": "\u201cAndroany i Jehovah Andriamanitrao no mandidy anao hanaraka ireo fitsipika sy didim-pitsarana ireo. Ary tandremo ireo, ka araho amin\u2019ny fonao manontolo sy ny tenanao manontolo.",
        "17": "Ianao no nahatonga an\u2019i Jehovah hiteny androany hoe ho Andriamanitrao izy, raha mandeha amin\u2019ny lalany ianao ka mitandrina ny fitsipiny sy ny didiny ary ny didim-pitsarany, sady mihaino ny feony.",
        "18": "I Jehovah kosa no nahatonga anao hiteny androany hoe ho vahoakany ianao, ho fananany manokana araka izay nampanantenainy anao. Izany koa no nahatonga anao hilaza fa hitandrina ny didiny rehetra ianao,",
        "19": "ary hanandratra anao ho ambony noho ny firenena hafa rehetra nataony izy. Ho fiderana sy laza ary hatsaran-tarehy ianao, amin\u2019ny maha vahoaka masina anao eo anatrehan\u2019i Jehovah Andriamanitrao, araka izay nampanantenainy.\u201d"
    },
    "27": {
        "1": "Nandidy ny olona koa i Mosesy sy ny anti-panahin\u2019ny Israely hoe: \u201cAoka hotandremana ny didy rehetra andidiako anareo anio.",
        "2": "Ary amin\u2019ny andro hiampitanao an\u2019i Jordana mba ho any amin\u2019ilay tany omen\u2019i Jehovah Andriamanitrao anao, dia manang\u00e0na vato lehibe ho anao, ka lalory fotsy amin\u2019ny sokay.",
        "3": "Soraty eo amin\u2019ireo vato ireo ny teny rehetra ato amin\u2019ity lal\u00e0na ity rehefa tonga eny ampita ianao, mba hidiranao ao amin\u2019ilay tany tondra-dronono sy tantely izay omen\u2019i Jehovah Andriamanitrao anao, araka izay nolazain\u2019i Jehovah Andriamanitry ny razanao taminao.",
        "4": "Ary rehefa tafita an\u2019i Jordana ianareo, dia atsangano eo amin\u2019ny Tendrombohitra Ebala ireo vato ireo, araka izay andidiako anareo anio, ka lalory fotsy amin\u2019ny sokay.",
        "5": "Eo koa no anoreno alitara vato ho an\u2019i Jehovah Andriamanitrao, ka aza ampiasana fitaovana vy ireo vato.",
        "6": "Vato tsy voapaika no hanaovanao ny alitaran\u2019i Jehovah Andriamanitrao, ary manolora fanatitra dorana eo amboniny ho an\u2019i Jehovah Andriamanitrao.",
        "7": "Ary manolora sorona iombonana, ka hano eo izany. Ary hifaly eo anatrehan\u2019i Jehovah Andriamanitrao ianao.",
        "8": "Soraty eo amin\u2019ireo vato ireo ny teny rehetra ato amin\u2019ity lal\u00e0na ity, ka ataovy mazava tsara.\u201d",
        "9": "Dia hoy i Mosesy sy ny Levita mpisorona tamin\u2019ny Israely rehetra: \u201cRy Israely \u00f4, mang\u00ecna ary mihainoa! Lasa vahoakan\u2019i Jehovah Andriamanitrao ianao androany.",
        "10": "Koa henoy ny feon\u2019i Jehovah Andriamanitrao, ary ankatoavy ny didiny sy ny fitsipiny izay andidiako anao anio.\u201d",
        "11": "Nandidy ny olona koa i Mosesy tamin\u2019izay andro izay hoe:",
        "12": "\u201cRehefa tafita an\u2019i Jordana ianareo, dia ireto avy no hitsangana eo amin\u2019ny Tendrombohitra Gerizima mba hanonona fitahiana ho an\u2019ny olona: I Simeona sy Levy sy Joda sy Isakara sy Josefa ary Benjamina.",
        "13": "Ary ireto kosa no hitsangana eo amin\u2019ny Tendrombohitra Ebala hanonona ozona: I Robena, Gada sy Asera ary Zebolona, Dana sy Naftaly.",
        "14": "Ary hiteny mafy amin\u2019ny Israelita rehetra ny Levita hoe:",
        "15": "\u201c\u2018Voaozona izay manao sary sokitra, na sarivongana metaly, dia zava-maharikoriko amin\u2019i Jehovah sady asa tanan\u2019ny mpanao asa hazo sy asa vy, eny, voaozona izay mametraka izany ao amin\u2019ny miafina.\u2019 Ary ny olona rehetra hamaly hoe: \u2018Amena!\u2019 *",
        "16": "\u201c\u2018Voaozona izay manao tsinontsinona ny rainy na ny reniny.\u2019 Ary ny olona rehetra hanao hoe: \u2018Amena!\u2019",
        "17": "\u201c\u2018Voaozona izay mampihemotra ny fetra mamaritra ny tanin\u2019ny namany.\u2019 Ary ny olona rehetra hanao hoe: \u2018Amena!\u2019",
        "18": "\u201c\u2018Voaozona izay mahatonga ny jamba ho diso lalana.\u2019 Ary ny olona rehetra hanao hoe: \u2018Amena!\u2019",
        "19": "\u201c\u2018Voaozona izay manao fitsarana miangatra amin\u2019ny mpivahiny sy ny kamboty ray ary ny mpitondratena.\u2019 Ary ny olona rehetra hanao hoe: \u2018Amena!\u2019",
        "20": "\u201c\u2018Voaozona izay manao firaisana amin\u2019ny vadin-drainy, satria manainga ny akanjon-drainy izy.\u2019 Ary ny olona rehetra hanao hoe: \u2018Amena!\u2019",
        "21": "\u201c\u2018Voaozona izay manao firaisana amin\u2019ny biby.\u2019 Ary ny olona rehetra hanao hoe: \u2018Amena!\u2019",
        "22": "\u201c\u2018Voaozona izay manao firaisana amin\u2019ny anabaviny, na amin\u2019ny zanakavavin-drainy na amin\u2019ny zanakavavin-dreniny.\u2019 Ary ny olona rehetra hanao hoe: \u2018Amena!\u2019",
        "23": "\u201c\u2018Voaozona izay manao firaisana amin\u2019ny rafozambaviny.\u2019 Ary ny olona rehetra hanao hoe: \u2018Amena!\u2019",
        "24": "\u201c\u2018Voaozona izay mamely avy ao amin\u2019ny toeram-piafenany ka mahafaty olona.\u2019 Ary ny olona rehetra hanao hoe: \u2018Amena!\u2019",
        "25": "\u201c\u2018Voaozona izay mandray kolikoly mba hamonoana olona * ho faty, ka mandatsaka ran\u2019olona tsy manan-tsiny.\u2019 Ary ny olona rehetra hanao hoe: \u2018Amena!\u2019",
        "26": "\u201c\u2018Voaozona izay tsy mampanan-kery ny teny ato amin\u2019ity lal\u00e0na ity sy tsy mankat\u00f2 izany.\u2019 Ary ny olona rehetra hanao hoe: \u2018Amena!\u2019"
    },
    "28": {
        "1": "\u201cRaha tena mihaino ny feon\u2019i Jehovah Andriamanitrao ianao, ka mitandrina tsara ny didiny rehetra andidiako anao anio, dia hasandratr\u2019i Jehovah Andriamanitrao ho ambony noho ny firenena rehetra eto ambonin\u2019ny tany ianao.",
        "2": "Ary ho tonga aminao ireto fitahiana rehetra ireto ka hahatratra anao, satria mihaino ny feon\u2019i Jehovah Andriamanitrao foana ianao:",
        "3": "\u201cHotahina ianao na ao an-tan\u00e0na na any an-tsaha.",
        "4": "\u201cHotahina izay aloaky ny kibonao, sy ny vokatry ny taninao, ary ny zanaky ny biby fiompinao, na ny omby na ny ondry aman\u2019osy.",
        "5": "\u201cHotahina ny haronao sy ny vilia famolavolanao koba.",
        "6": "\u201cHotahina ianao na miditra na mivoaka.",
        "7": "\u201cHataon\u2019i Jehovah resy eo anoloanao ny fahavalonao izay mitsangana hiady aminao. Lalana iray no hivoahany hiady aminao, fa lalana fito kosa no handosirany eo anoloanao.",
        "8": "Handidy ny hitahiana ny fitehirizam-bokatrao sy izay rehetra ataonao i Jehovah, ka hotahiny tokoa ianao eo amin\u2019ilay tany homen\u2019i Jehovah Andriamanitrao anao.",
        "9": "Hataon\u2019i Jehovah vahoaka masina ho an\u2019ny tenany ianao, araka izay nianianany taminao, satria mitandrina foana ny didin\u2019i Jehovah Andriamanitrao ianao, sady mandeha amin\u2019ny lalany.",
        "10": "Dia ho hitan\u2019ny firenena rehetra eto ambonin\u2019ny tany fa antsoina eo aminao ny anaran\u2019i Jehovah, ka hatahotra anao tokoa izy ireo.",
        "11": "\u201cAry hataon\u2019i Jehovah ambinin-java-tsoa ianao, ka ho maro ny aloaky ny kibonao sy ny zanaky ny biby fiompinao ary ny vokatry ny taninao, eo amin\u2019ilay tany nianianan\u2019i Jehovah tamin\u2019ny razanao homena anao.",
        "12": "Hosokafan\u2019i Jehovah ho anao ny fitehirizam-bokatra tsara, dia ny lanitra, mba handatsahany orana amin\u2019ny fotoanany eo amin\u2019ny taninao sy mba hitahiany izay rehetra ataon\u2019ny tananao. Dia hampisambotra ny firenena maro ianao, fa ianao kosa tsy mba hisambotra.",
        "13": "Ary hataon\u2019i Jehovah lohany ianao fa tsy rambony. Ary ho eny amin\u2019ny fara tampony foana ianao, fa tsy ho eny amin\u2019ny farany ambany, satria ianao mankat\u00f2 hatrany ny didin\u2019i Jehovah Andriamanitrao, izay andidiako anao anio mba hotandremana sy hankatoavina.",
        "14": "Aza miala amin\u2019ny teny rehetra andidiako anareo anio, ka mivily miankavanana na miankavia, mba hanaraka andriamani-kafa sy hanompo an\u2019ireny.",
        "15": "\u201cRaha tsy mihaino ny feon\u2019i Jehovah Andriamanitrao kosa ianao, ka tsy mitandrina tsara ny didiny rehetra sy ny lal\u00e0ny izay andidiako anao anio, dia ho tonga aminao ireto ozona rehetra ireto, ka hahatratra anao:",
        "16": "\u201cHo voaozona ianao na ao an-tan\u00e0na na any an-tsaha.",
        "17": "\u201cHo voaozona ny haronao sy ny vilia famolavolanao koba.",
        "18": "\u201cHo voaozona izay aloaky ny kibonao, sy ny vokatry ny taninao, sy ny zanaky ny omby sy ny ondry aman\u2019osinao.",
        "19": "\u201cHo voaozona ianao na miditra na mivoaka.",
        "20": "\u201cAmin\u2019izay rehetra ataonao ka iezahanao hotanterahina, dia ozona no halefan\u2019i Jehovah aminao, ary hataony misahotaka ianao sady hoteneniny mafy, mandra-pahalany ringana anao sy mandra-paharipakao haingana. Nanao ratsy mantsy ianao rehefa nahafoy ahy.",
        "21": "Hataon\u2019i Jehovah miraikitra aminao ny areti-mandringana mandra-pandripak\u2019Andriamanitra anao tanteraka tsy ho eo amin\u2019ilay tany halehanao mba halainao ho fanananao.",
        "22": "Ary hasian\u2019i Jehovah amin\u2019ny tioberkilaozy sy ny fanaviana mahery sy ny hoditra mitera-mena sy ny hafanana mivaivay sy ny sabatra ianao, ary hataony mainan\u2019ny rivotra mahamay sy tratran\u2019ny aretin-javamaniry ny volinao. Dia hanenjika anao tokoa izany mandra-paharipakao.",
        "23": "Ho varahina ny lanitra eo ambony lohanao, ary ho vy ny tany eo ambany tongotrao.",
        "24": "Fasika sy vovoka no ranonorana harotsak\u2019i Jehovah eo amin\u2019ny taninao, ary hilatsaka avy any an-danitra izany mandra-pahalany ringana anao.",
        "25": "Hataon\u2019i Jehovah resy eo anoloan\u2019ny fahavalonao ianao. Lalana iray no hivoahanao hiady aminy, fa lalana fito kosa no handosiranao eo anoloany. Ary ho raiki-tahotra ny fanjakana rehetra eran-tany rehefa mahita izay nanjo anao.",
        "26": "Hihinana ny fatinao ny voro-manidina rehetra eny amin\u2019ny lanitra sy ny bibidia, ary tsy hisy hampangovitra an\u2019ireny.",
        "27": "\u201cHasian\u2019i Jehovah amin\u2019ny vain\u2019i Ejipta sy ny hemoroida sy ny aretin-koditra mitera-mena ary ny aretin-koditra mibontsimbontsina ianao, ka tsy ho sitrana amin\u2019ireny mihitsy.",
        "28": "Ary hataon\u2019i Jehovah lasa adala sy jamba ary very hevitra ianao.",
        "29": "Ary hitsapatsapa tokoa ianao na dia amin\u2019ny mitataovovonana aza, tahaka ny jamba mitsapatsapa ao anaty haizina, ka tsy hahomby izay hataonao. Dia hambakain\u2019ny sasany sy ho voaroba foana ianao, nefa tsy hisy hamonjy.",
        "30": "Hanana fofombady ianao, nefa hisy lehilahy hafa hametaveta azy. Hanao trano ianao, nefa tsy hipetraka ao, ary hanao tanimboaloboka ianao, nefa tsy hisantatra ny vokatra.",
        "31": "Hovonoina eo imasonao ny ombinao, nefa tsy hihinana ny henany ianao. Hangalarina eo anatrehanao ny ampondranao, nefa tsy hiverina aminao. Homena ho an\u2019ny fahavalonao ny ondrinao, nefa tsy hisy hamonjy anao.",
        "32": "Homena ho an\u2019ny firenen-kafa ny zanakao lahy sy ny zanakao vavy, ka hipitrapitra ny masonao sady te hahita azy ireo foana, nefa tsy hahefa na inona na inona ny tananao.",
        "33": "Hohanin\u2019ny firenen-kafa tsy fantatrao ny vokatry ny taninao sy izay rehetra novokarinao. Ary hambakain\u2019ny sasany sy hampahorina mafy foana ianao.",
        "34": "Ary ho lasa adala tokoa ianao noho izay ho hitan\u2019ny masonao.",
        "35": "\u201cHasian\u2019i Jehovah amin\u2019ny vay mampanaintaina be ianao eo amin\u2019ny lohalikao roa sy ny tongotrao roa, ary hatrany an-tampon-dohanao ka hatrany am-paladianao. Tsy ho sitrana amin\u2019izany mihitsy ianao.",
        "36": "Ary halefan\u2019i Jehovah hankany amin\u2019ny firenena tsy fantatrao, sady tsy fantatry ny razanao, ianao sy ny mpanjaka izay hapetrakao hifehy anao. Hanompo andriamani-kafa vato aman-kazo ianao any.",
        "37": "Dia higagan\u2019ny olona ianao, sady hataony teny fanarabiana sy teny fanesoana eo amin\u2019ny firenena rehetra hitondran\u2019i Jehovah anao.",
        "38": "\u201cBe dia be ny voa hoentinao hafafy any an-tsaha, fa kely ny vokatra hangoninao, satria ho lanin\u2019ny valala izany.",
        "39": "Hanao tanimboaloboka sy hikarakara izany tokoa ianao, nefa tsy hisotro divay na dia kely aza sady tsy hioty na inona na inona, satria ho lanin\u2019ny kankana izany.",
        "40": "Hanana hazo oliva ianao manerana ny taninao, nefa tsy hihoso-menaka satria hihintsana ny olivanao.",
        "41": "Hitera-dahy sy hitera-bavy ianao, nefa tsy ho anao foana izy ireo satria ho lasa babo.",
        "42": "Hanjakan\u2019ny bibikely mifanaretsaka ny hazonao rehetra sy ny vokatry ny taninao.",
        "43": "Ary hisondrotra ho ambony kokoa noho ianao foana ny vahiny monina eo aminao, fa ianao kosa hietry ho ambany kokoa foana.",
        "44": "Izy no hampisambotra anao, fa ianao kosa tsy hampisambotra azy. Izy ho lohany, fa ianao kosa ho rambony.",
        "45": "\u201cDia ho tonga aminao ireo ozona rehetra ireo ary hanenjika anao ka hahatratra anao mandra-pahalany ringana anao, satria tsy nihaino ny feon\u2019i Jehovah Andriamanitrao ianao ka tsy nitandrina ny didiny sy ny lal\u00e0ny izay nandidiany anao.",
        "46": "Ho famantarana sy fambara eo aminao sy eo amin\u2019ny taranakao foana ireo, mandritra ny fotoana tsy voafetra,",
        "47": "satria ianao tsy nanompo an\u2019i Jehovah Andriamanitrao tamin\u2019ny fifaliana sy faharavoam-po, nefa ianao nanam-be tamin\u2019ny zava-drehetra.",
        "48": "Hanompo ny fahavalonao izay halefan\u2019i Jehovah hiady aminao ianao, na dia noana sy mangetaheta aza, sady mitanjaka sy tsy manana na inona na inona. Ary hasiany zioga vy eo amin\u2019ny vozonao, mandra-pandringany tanteraka anao.",
        "49": "\u201cHampirisihin\u2019i Jehovah hiady aminao ny firenena avy any lavitra, avy any amin\u2019ny faran\u2019ny tany, izay toy ny voromahery mifaoka tampoka, dia firenena tsy ho azonao ny fiteniny,",
        "50": "sady masiaka endrika, izay tsy hiantra ny lahiantitra na ho tsara fanahy amin\u2019ny tovolahy.",
        "51": "Ary hohanin\u2019izy ireo tokoa ny zanaky ny biby fiompinao sy ny vokatry ny taninao mandra-pahalany ringana anao, ary tsy hisy havelany ho anao na varimbazaha, na divay vaovao, na menaka, na ny zanaky ny omby sy ny ondry aman\u2019osinao, mandra-pandringany tanteraka anao.",
        "52": "Ary hataony fahirano tokoa ianao ao amin\u2019ny tan\u00e0nanao rehetra, mandra-pirodan\u2019ny mandanao manerana ny taninao, dia ireo manda avo sy voaro mafy izay nitokisanao. Eny, hataony fahirano ianao ao amin\u2019ny tan\u00e0nanao rehetra manerana ilay tany omen\u2019i Jehovah Andriamanitrao anao.",
        "53": "Koa ho latsaka an-katerena ianao sady ho tra-pahoriana, noho ny fangejan\u2019ny fahavalonao anao, ka hohaninao ny aloaky ny kibonao, dia ny nofon\u2019ny zanakao lahy sy ny zanakao vavy izay nomen\u2019i Jehovah Andriamanitrao anao.",
        "54": "\u201cAry ny lehilahy be haitraitra sy miaingitraingitra eo aminao, dia ho ratsy fijery ny rahalahiny sy ny vady malalany ary ny zanany sisa tavela, izay sisa niangana.",
        "55": "Tsy hisy homeny amin\u2019ny nofon-janany izay hohaniny mantsy ireo, satria tsy manana na inona na inona intsony izy, fa latsaka an-katerena sady tra-pahoriana noho ny fangejan\u2019ny fahavalonao anao, ao amin\u2019ny tan\u00e0nanao rehetra.",
        "56": "Ary ny vehivavy be haitraitra sy miaingitraingitra eo aminao, izay tsy mba nanandrana nanitsaka ny tany tamin\u2019ny faladiany akory fa zatra niaingitraingitra sady be haitraitra, dia ho ratsy fijery ny vady malalany sy ny zanany lahy sy ny zanany vavy",
        "57": "ary ny tav\u00f2ny mivoaka avy eo anelakela-peny sy ny zaza naterany. Tiany hohanina mangingina mantsy ny zaza naterany sy ny tav\u00f2niny noho izy tsy manana na inona na inona sy latsaka an-katerena sady tra-pahoriana noho ny fangejan\u2019ny fahavalonao anao, ao amin\u2019ny tan\u00e0nanao.",
        "58": "\u201cRaha tsy miezaka mafy ianareo hanatanteraka ny teny rehetra ao amin\u2019ny lal\u00e0na izay voasoratra ato amin\u2019ity boky ity, mba hatahotra an\u2019ilay anarana be voninahitra sy mendrika hatahorana hoe Jehovah, eny, ilay Andriamanitrareo,",
        "59": "dia hataon\u2019i Jehovah mahery vaika tokoa ny loza hanjo anao sy hanjo ny taranakao, dia loza lehibe sady maharitra, ary aretina mampidi-doza sady maharitra.",
        "60": "Dia haveriny aminao ny aretina rehetran\u2019i Ejipta izay aretina natahoranao, ary tsy hiala aminao mihitsy ireny.",
        "61": "Hataon\u2019i Jehovah manjo anao koa izay aretina sy loza rehetra tsy voasoratra ato amin\u2019ity boky misy ny lal\u00e0na ity, mandra-pahalany ringana anao.",
        "62": "Ary na dia lasa maro be tahaka ny kintana eny amin\u2019ny lanitra aza ianareo, dia ho vitsy kely sisa no ho tavela, satria ianareo tsy nihaino ny feon\u2019i Jehovah Andriamanitrareo.",
        "63": "\u201cAry ho toy ny nifalian\u2019i Jehovah nanasoa sy nahamaro anareo, no hifalian\u2019i Jehovah handringana sy handripaka anareo koa. Hesorina tsy ho eo amin\u2019ilay tany izay halehanareo mba halainareo ho fanananareo ianareo.",
        "64": "\u201cAry haparitak\u2019i Jehovah any amin\u2019ny firenena rehetra, hatrany amin\u2019ny faran\u2019ny tany anankiray ka hatrany amin\u2019ny faran\u2019ny tany anankiray ianao, ka any ianao no hanompo andriamani-kafa, vato aman-kazo, izay tsy fantatrao sady tsy fantatry ny razanao.",
        "65": "Ary tsy ho afaka hiala sasatra ianao any amin\u2019ireo firenena ireo, sady tsy hahita toerana hametrahanao ny faladianao. Hataon\u2019i Jehovah mipararetra ny fonao sy ho simba ny masonao ary ho kivy ianao any.",
        "66": "Tena hotandindomin-doza ny ainao, ary hihorohoro andro aman\u2019alina ianao, ka tsy hanampo izay ho velona intsony.",
        "67": "Amin\u2019ny maraina ianao hilaza hoe: \u2018Raha mba alina mantsy ny andro!\u2019, ary amin\u2019ny alina ianao hilaza hoe: \u2018Raha mba maraina mantsy ny andro!\u2019, noho ny tahotry ny fonao izay hampihorohoro anao, sy noho izay ho hitan\u2019ny masonao.",
        "68": "Ary hoentin\u2019i Jehovah an-tsambo hiverina any Ejipta ianao, manaraka ny lalana izay efa nolazaiko taminao hoe: \u2018Tsy hahita an\u2019io lalana io intsony ianareo.\u2019 Dia hivarotra ny tenanareo amin\u2019ny fahavalonareo ianareo, mba ho andevolahy sy mpanompovavy, nefa tsy hisy mpividy.\u201d"
    },
    "29": {
        "1": "Izao no voalazan\u2019ny fifanekena nasain\u2019i Jehovah nataon\u2019i Mosesy tamin\u2019ny zanak\u2019Israely tany Moaba, ankoatra an\u2019ilay fifanekena nifanaovany tamin\u2019izy ireo tany Horeba.",
        "2": "Dia nantsoin\u2019i Mosesy ny Israely rehetra, ka nilazany hoe: \u201cIanareo no nahita izay rehetra nataon\u2019i Jehovah teo imasonareo tany Ejipta, tamin\u2019i Farao sy ny mpanompony rehetra ary ny taniny manontolo,",
        "3": "dia ny fizahan-toetra lehibe izay efa hitan\u2019ny masonareo, ary koa ny famantarana lehibe sy fahagagana.",
        "4": "Mandraka androany anefa dia tsy nomen\u2019i Jehovah fo mba hahalalanareo ianareo, na maso mba hahitanareo, na sofina mba handrenesanareo.",
        "5": "\u2018Nandritra ny efapolo taona nitarihako anareo tany an-tany efitra, dia tsy tonta ny fitafiana nanaovanareo, ary tsy simba ny kapa teny an-tongotrareo.",
        "6": "Tsy nihinana mofo na nisotro divay sy toaka ianareo. Nikarakara anareo anefa aho mba hahafantaranareo fa izaho no Jehovah Andriamanitrareo.\u2019",
        "7": "Farany, dia tonga teto amin\u2019ity toerana ity ianareo. Ary nivoaka hiady tamintsika i Sihona mpanjakan\u2019i Hesbona sy Oga mpanjakan\u2019i Basana, nefa resintsika.",
        "8": "Dia nalaintsika ny taniny ka nomentsika ho lovan\u2019ny Robenita sy ny Gadita ary ny antsasaky ny fokon\u2019ny Manasita.",
        "9": "Koa tandremo izay voalazan\u2019ity fifanekena ity ka ankatoavy, mba hahomby izay rehetra ataonareo.",
        "10": "\u201cEto anatrehan\u2019i Jehovah Andriamanitrareo ianareo rehetra ankehitriny, dia ny lehiben\u2019ny fokonareo, ny anti-panahy sy ny mpiadidy eo aminareo, ny lehilahy rehetra eo amin\u2019ny Israely,",
        "11": "ny zanakareo madinika, ny vadinareo, ary ny vahiny monina ao an-tobinareo, hatramin\u2019ny mpaka kitay ka hatramin\u2019ny mpantsaka rano.",
        "12": "Eny, eto ianareo mba hiditra amin\u2019ny fifanekena ataon\u2019i Jehovah Andriamanitrareo, sy ny fianianana ataon\u2019i Jehovah Andriamanitrareo aminareo anio,",
        "13": "mba hifidianany anareo ho vahoakany anio ary izy ho Andriamanitrareo, araka izay nampanantenainy anareo, sy nianianany tamin\u2019i Abrahama sy Isaka ary Jakoba razanareo.",
        "14": "\u201cTsy aminareo ihany anefa no anaovako ity fifanekena sy fianianana ity,",
        "15": "fa amin\u2019izay mitsangana eto amintsika androany koa, eo anatrehan\u2019i Jehovah Andriamanitsika, sy amin\u2019izay tsy miaraka amintsika eto androany,",
        "16": "\u2014fantatrareo tsara mantsy izay niainantsika tany Ejipta sy ny nandalovantsika tao amin\u2019ny tanin\u2019ireo firenena nolalovantsika.",
        "17": "Ary hitanareo ny zava-maharikoriko notompoin\u2019izy ireo sy ny sampy maharikoriko izay tany aminy, dia vato aman-kazo sy volafotsy ary volamena\u2014",
        "18": "mba tsy hisy aminareo na lehilahy na vehivavy na fianakaviana na foko, hiova fo ka hiala amin\u2019i Jehovah Andriamanitsika anio mba handeha hanompo ny andriamanitr\u2019ireo firenena. Amin\u2019izay koa dia tsy hisy aminareo ho lasa faka manome voan\u2019ny zavamaniry misy poizina sy voan\u2019ny zavamaniry mangidy.",
        "19": "\u201cAry raha misy olona mandre izay voalazan\u2019ity fianianana ity, ary mikasa handripaka ny tany azon-drano sy ny tany karakaina, sady mirehareha anakampo hoe: \u2018Hiadana ihany aho na dia hanaraka ny ditran\u2019ny foko aza\u2019,",
        "20": "dia tsy hety hamela ny helony i Jehovah. Fa hirehitra * aminy ny fahatezeran\u2019i Jehovah sy ny fahavinirany, ka tena hihatra aminy ny ozona rehetra voasoratra ato amin\u2019ity boky ity. Ary hofoanan\u2019i Jehovah tsy ho eny ambanin\u2019ny lanitra ny anarany.",
        "21": "Koa hosarahin\u2019i Jehovah amin\u2019ny foko rehetran\u2019ny Israely izy mba hanjo azy ny loza, araka ny ozona rehetra ao amin\u2019ilay fifanekena voasoratra ato amin\u2019ity boky misy ny lal\u00e0na ity.",
        "22": "\u201cAry tsy maintsy hanontany ireo taranaka ho avy, dia ny zanakareo handimby anareo, mbamin\u2019ny vahiny avy any an-tany lavitra, rehefa mahita ny loza sy ny aretina ataon\u2019i Jehovah amin\u2019io tany io,",
        "23": "sy ny solifara sy ny sira ary ny afo mandoro, izay hahatonga ilay tany manontolo tsy hamafazam-boa sady tsy hisy voa hitsimoka na zavatra haniry. Toy izany no nandravana an\u2019i Sodoma sy Gomora sy Adma ary Zeboima, izay noravan\u2019i Jehovah tao anatin\u2019ny fahatezerany sy ny fahavinirany.",
        "24": "Eny, tsy maintsy hanontany ny firenena rehetra hoe: \u2018Nahoana re no dia nataon\u2019i Jehovah toy izao io tany io? Nahoana no mirehitra mafy toy izao ny fahatezerany?\u2019",
        "25": "Dia hilaza ireo hoe: \u2018Satria izy ireo nivadika tamin\u2019ilay fifanekena, izay nataon\u2019i Jehovah Andriamanitry ny razany fony izy nitondra azy ireo nivoaka avy tany Ejipta.",
        "26": "Lasa nanompo andriamani-kafa izy ireo, sady niankohoka teo anatrehan\u2019ireny, izay andriamanitra tsy fantany sady tsy navelan\u2019Andriamanitra hotompoiny.",
        "27": "Dia nirehitra tamin\u2019ilay tany ny fahatezeran\u2019i Jehovah, ka nataony nihatra taminy ny ozona rehetra voasoratra ato amin\u2019ity boky ity.",
        "28": "Koa tezitra sy vinitra ary nisafoaka i Jehovah, ka nanongotra azy ireo tsy ho eo amin\u2019ilay tany, ary nanipy azy tany an-tany hafa, toy ny amin\u2019izao andro izao.\u2019",
        "29": "\u201cAn\u2019i Jehovah Andriamanitsika ny zavatra nafenina, fa antsika sy ny taranatsika mandritra ny fotoana tsy voafetra kosa ny zavatra naharihary, mba hankatoavantsika izay voalazan\u2019ity lal\u00e0na ity."
    },
    "30": {
        "1": "\u201cRehefa mihatra aminao daholo ireo teny ireo, izany hoe ny fitahiana sy ny ozona izay ataoko eo anatrehanao, ka raketinao ao am-ponao indray izany, any amin\u2019ny firenena rehetra anaparitahan\u2019i Jehovah Andriamanitrao anao,",
        "2": "ary miverina amin\u2019i Jehovah Andriamanitrao ianao ka mihaino ny feony araka izay rehetra andidiako anao anio, eny, ianao sy ny zanakao, sady manao izany amin\u2019ny fonao manontolo sy ny tenanao manontolo,",
        "3": "dia hampodin\u2019i Jehovah Andriamanitrao ireo olonao babo, ary hiantrany ianao ka hangoniny avy any amin\u2019ny firenena rehetra nanaparitahan\u2019i Jehovah Andriamanitrao anao.",
        "4": "Na dia any amin\u2019ny faravodilanitra aza no iparitahan\u2019ny olonao, dia avy any no hanangonan\u2019i Jehovah Andriamanitrao anao, sy hakany anao.",
        "5": "Ary hampidirin\u2019i Jehovah Andriamanitrao ao amin\u2019ilay tany nalain\u2019ny razanao ho fananany ianao, ka halainao ho fanananao tokoa izany. Dia hanasoa anao izy sady hahamaro anao mihoatra noho ny razanao.",
        "6": "Ary hoforan\u2019i Jehovah Andriamanitrao ny fonao sy ny fon\u2019ny taranakao, mba hitiavanao an\u2019i Jehovah Andriamanitrao amin\u2019ny fonao manontolo sy ny tenanao manontolo, ka ho velona ianao.",
        "7": "Ary hampiharan\u2019i Jehovah Andriamanitrao ireo ozona rehetra ireo ny fahavalonao sy ny mpankahala anao, izay mampijaly anao.",
        "8": "\u201cFa ianao kosa hiverina ka hihaino ny feon\u2019i Jehovah tokoa, ary hankat\u00f2 ny didiny rehetra izay andidiako anao anio.",
        "9": "Dia hataon\u2019i Jehovah Andriamanitrao manana amby ampy ny vokatry ny asa rehetra ataonao, ary ho maro ny aloaky ny kibonao, sy ny zanaky ny biby fiompinao, ary ny vokatry ny taninao. Koa hanam-be ianao satria i Jehovah hifaly hanasoa anao indray, tahaka ny nifaliany tamin\u2019ny razanao.",
        "10": "Hihaino ny feon\u2019i Jehovah Andriamanitrao mantsy ianao, mba hitandrina ny didiny sy ny lal\u00e0ny voasoratra ato amin\u2019ity boky misy ny lal\u00e0na ity, satria hiverina amin\u2019i Jehovah Andriamanitrao amin\u2019ny fonao manontolo sy ny tenanao manontolo ianao.",
        "11": "\u201cFa tsy sarotra loatra aminao izany didy andidiako anao anio izany, sady tsy lavitra loatra.",
        "12": "Tsy any an-danitra izany, ka hisy hilaza hoe: \u2018Iza no hiakatra any an-danitra haka izany ho antsika, ka hampahafantatra izany amintsika mba hotanterahintsika?\u2019",
        "13": "Tsy any ampitan-dranomasina koa izany, ka hisy hilaza hoe: \u2018Iza no hiampita ny ranomasina haka izany ho antsika, ka hampahafantatra izany amintsika mba hotanterahintsika?\u2019",
        "14": "Fa tena eo akaikinao, izany hoe eo am-bavanao sy ao am-ponao ny teny, mba hotanterahinao.",
        "15": "\u201cAtaoko eo anatrehanao anio ny fiainana sy ny soa, ary ny fahafatesana sy ny loza.",
        "16": "Raha mihaino ny didin\u2019i Jehovah Andriamanitrao izay andidiako anao anio ianao, ka tia an\u2019i Jehovah Andriamanitrao sy mandeha amin\u2019ny lalany ary mitandrina ny didiny sy ny lal\u00e0ny ary ny didim-pitsarany, dia ho velona ianao sady hihamaro, ary hitahy anao i Jehovah Andriamanitrao any amin\u2019ilay tany halehanao sy halainao ho fanananao.",
        "17": "\u201cFa raha mivily kosa ny fonao, ary tsy mihaino ianao, ka voataona hiankohoka eo anatrehan\u2019ny andriamani-kafa ary manompo an\u2019ireny,",
        "18": "dia lazaiko aminareo marimarina anio, fa ho ripaka tokoa ianareo. Tsy ho lava andro iainana ianareo eo amin\u2019ilay tany halehanareo eny ampitan\u2019i Jordana mba halainareo ho fanananareo.",
        "19": "Miantso ny lanitra sy ny tany aho anio ho vavolombelona hiampanga anareo, fa efa nataoko teo anatrehanareo tokoa ny fiainana sy ny fahafatesana, ary ny fitahiana sy ny ozona. Koa mifidiana ny fiainana mba ho velona ianao sy ny taranakao,",
        "20": "ka tiavo i Jehovah Andriamanitrao, henoy ny feony, ary mifikira aminy. Fa izy no manome anao fiainana sy andro maro, mba honenanao eo amin\u2019ilay tany nianianan\u2019i Jehovah homena an\u2019i Abrahama sy Isaka ary Jakoba razanao.\u201d"
    },
    "31": {
        "1": "Dia nandeha i Mosesy, ka nilaza ireto teny ireto tamin\u2019ny Israely rehetra:",
        "2": "\u201cRoapolo amby zato taona aho izao. Tsy mahazo mitarika anareo intsony aho, satria nilaza tamiko i Jehovah hoe: \u2018Tsy hiampita an\u2019io Jordana io ianao.\u2019",
        "3": "I Jehovah Andriamanitrao no hiampita eo alohanao. Izy no handringana ireo firenena ireo tsy ho eo anatrehanao, ary ianao no handroaka azy ireny. I Josoa no hiampita eo alohanao, araka izay nolazain\u2019i Jehovah.",
        "4": "Toy ny nataon\u2019i Jehovah tamin\u2019izy nandringana an\u2019i Sihona sy Oga mpanjakan\u2019ny Amorita mbamin\u2019ny taniny, no hataony amin\u2019ireo koa.",
        "5": "Dia hatolotr\u2019i Jehovah eo an-tananareo izy ireo, ka araka ny didy rehetra nandidiako anareo no ataovy aminy.",
        "6": "Ary mahereza sy matanjaha. Aza matahotra na mivadi-po eo anatrehany, fa i Jehovah Andriamanitrao no miara-mandeha aminao. Tsy handao anao izy ary tsy hahafoy anao mihitsy.\u201d",
        "7": "Dia niantso an\u2019i Josoa i Mosesy, ka nilaza taminy teo imason\u2019ny Israely rehetra hoe: \u201cMahereza sy matanjaha, fa ianao no hitondra ity vahoaka ity hiditra ao amin\u2019ilay tany nianianan\u2019i Jehovah tamin\u2019ny razany homena azy, ary ianao no hanome azy ireo izany ho lovany.",
        "8": "Ary i Jehovah no mandeha eo alohanao. Homba anao foana izy. Tsy handao anao izy ary tsy hahafoy anao mihitsy. Koa aza matahotra na mihorohoro.\u201d",
        "9": "Dia nosoratan\u2019i Mosesy ity lal\u00e0na ity, ka nomeny ny mpisorona taranak\u2019i Levy, mpilanja ny Vata misy ny fifanekena nataon\u2019i Jehovah, mbamin\u2019ny anti-panahy rehetran\u2019ny Israely.",
        "10": "Nandidy azy ireo koa i Mosesy hoe: \u201cIsaky ny fito taona, amin\u2019ny fotoana voatondro, izany hoe amin\u2019ny fetin\u2019ny trano rantsankazo mandritra ny taom-panafahana,",
        "11": "rehefa tonga ny Israely rehetra mba hahita ny tavan\u2019i Jehovah Andriamanitrareo any amin\u2019ny toerana hofidiny, dia hovakinao eo anatrehan\u2019ny Israely rehetra ity lal\u00e0na ity.",
        "12": "Koa vorio ny vahoaka, dia ny lehilahy sy ny vehivavy sy ny ankizy madinika ary ny vahiny monina ao an-tan\u00e0nanao, mba hihainoany sy hianarany, satria tokony hatahotra an\u2019i Jehovah Andriamanitrareo izy, ary tokony hitandrina mba hanaraka an\u2019izay rehetra voalazan\u2019ity lal\u00e0na ity.",
        "13": "Ary ny zanany izay tsy mahalala an\u2019izany dia tokony hihaino sy hianatra hatahotra an\u2019i Jehovah Andriamanitrareo, mandritra ny androm-piainanareo eo amin\u2019ilay tany izay halehanareo eny ampitan\u2019i Jordana ka halainareo ho fanananareo.\u201d",
        "14": "Avy eo, dia hoy i Jehovah tamin\u2019i Mosesy: \u201cEfa manakaiky ny andro hahafatesanao. Koa antsoy i Josoa, ary mitsang\u00e0na ao amin\u2019ny tranolay fihaonana ianareo mba hanendreko azy.\u201d Dia nandeha i Mosesy sy Josoa, ka nitsangana tao amin\u2019ny tranolay fihaonana.",
        "15": "Ary niseho teo amin\u2019ny tranolay fihaonana i Jehovah, tao anatin\u2019ny andry rahona. Dia nijanona teo amin\u2019ny fidirana amin\u2019ny tranolay fihaonana ilay andry rahona.",
        "16": "Ary hoy i Jehovah tamin\u2019i Mosesy: \u201cEfa hodimandry any amin\u2019ny razanao ianao. Ary azo antoka fa hitsangana ity vahoaka ity ka hanana fifandraisana mamoafady amin\u2019ny andriamani-kafa eo anivony, any amin\u2019ilay tany izay halehany. Ary hahafoy ahy tokoa izy ireo, ka hivadika amin\u2019ny fifanekena nataoko taminy.",
        "17": "Dia hirehitra amin\u2019izy ireo tokoa ny fahatezerako amin\u2019izany andro izany, ary hafoiko tokoa izy ireo sady hafeniko azy ny tavako, ka ho levona izy ireo. Ary hisy loza sy fahoriana maro hanjo azy ireo, dia tsy maintsy hiteny izy ireo amin\u2019izany andro izany hoe: \u2018Tsy noho ny Andriamanitsika tsy eto amintsika ve no mahatonga izao loza izao amintsika?\u2019",
        "18": "Fa izaho kosa amin\u2019izany andro izany dia hanafina tanteraka ny tavako, noho ny ratsy rehetra nataony sy noho izy nanaraka andriamani-kafa.",
        "19": "\u201cKoa soraty izao hira izao, ka ampianaro ny zanak\u2019Israely. Ary ataovy eo am-bavan\u2019izy ireo izy io mba ho vavolombeloko hiampanga azy.",
        "20": "Fa hoentiko any amin\u2019ilay tany nianianako tamin\u2019ny razany izy ireo, dia ilay tany tondra-dronono sy tantely. Ary hihinana izy ireo ka ho voky sy hihamatavy, dia hanaraka andriamani-kafa sy hanompo an\u2019ireny ka haniratsira ahy ary hivadika amin\u2019ny fifanekena nataoko.",
        "21": "Ary rehefa ianjadian\u2019ny loza sy fahoriana maro izy ireo, dia ho vavolombelona hiampanga azy io hira io, satria tsy ho afaka am-bavan\u2019ny taranany. Fantatro tsara mantsy ny toe-tsaina mihamahazo vahana eo amin\u2019izy ireo amin\u2019izao fotoana izao, na dia alohan\u2019ny hampidirako azy ao amin\u2019ilay tany nianianako taminy aza.\u201d",
        "22": "Koa nosoratan\u2019i Mosesy ny androtr\u2019iny ihany ilay hira, mba hampianariny ny zanak\u2019Israely.",
        "23": "Ary notendren\u2019Andriamanitra i Josoa zanak\u2019i Nona sady nilazany hoe: \u201cMahereza sy matanjaha, fa ianao no hitondra ny zanak\u2019Israely hiditra ao amin\u2019ilay tany nianianako tamin\u2019izy ireo, ary homba anao foana aho.\u201d",
        "24": "Rehefa voasoratr\u2019i Mosesy tao amin\u2019ny boky avokoa ny teny ato amin\u2019ity lal\u00e0na ity,",
        "25": "dia nodidiany toy izao ny Levita, mpilanja ny Vata misy ny fifanekena nataon\u2019i Jehovah:",
        "26": "\u201cAoka halaina ity boky misy ny lal\u00e0na ity, ka apetraho eo anilan\u2019ilay Vata misy ny fifanekena nataon\u2019i Jehovah Andriamanitrareo, ary aoka izy io ho vavolombelona eo hiampanga anareo.",
        "27": "Fantatro tsara mantsy fa mpikomy ianareo sady mafy hatoka. Mbola velona eto aminareo aza aho ankehitriny dia efa mikomy amin\u2019i Jehovah ianareo, koa mainka fa rehefa maty aho?",
        "28": "Koa vorio et\u1ef3 amiko ny anti-panahy rehetra eo amin\u2019ny fokonareo sy ny mpiadidy eo aminareo, mba hilazako ireto teny ireto. Ary hiantso ny lanitra sy ny tany aho ho vavolombelona hiampanga azy.",
        "29": "Fantatro tsara mantsy fa tsy maintsy hanao ratsy ianareo rehefa maty aho, ary azo antoka fa hivily hiala amin\u2019ny lalana nandidiako anareo ianareo. Dia tsy maintsy hisy loza hanjo anareo any am-parany, satria ianareo hanao izay ratsy eo imason\u2019i Jehovah mba hampahatezitra azy noho ny asan\u2019ny tananareo.\u201d",
        "30": "Dia nolazain\u2019i Mosesy tamin\u2019ny fiangonan\u2019Israely manontolo ny tonon\u2019ity hira ity hatramin\u2019ny farany:"
    },
    "32": {
        "1": "\u201cMihainoa ry lanitra, fa hiteny aho. Ary aoka ny tany handre ny tenin\u2019ny vavako.",
        "2": "Hirotsaka toy ny orana ny fampianarako, Hilatsaka tahaka ny ando ny teniko, Eny, tahaka ny erika eny amin\u2019ny ahitra Sy tahaka ny oram-be eny amin\u2019ny zavamaniry.",
        "3": "Fa hanambara ny anaran\u2019i Jehovah aho. Ekeo ny fahalehibeazan\u2019ny Andriamanitsika!",
        "4": "Tonga lafatra izay ataon\u2019ilay Vatolampy, Fa ara-drariny daholo ny lalany. Andriamanitra mendri-pitokisana izy, ary tsy mba manao ny tsy rariny. Marina sy mahitsy izy.",
        "5": "Izy ireo no nanao ratsy. Tsy zanany ireny, ary avy amin\u2019ireny ihany ny kilemany. Taranaka tsy marina sy ratsy fanahy ireny!",
        "6": "I Jehovah ve no ataonareo toy izany lava izao, Ry adala sy tsy manam-pahendrena? Tsy izy ve no Rainao niteraka anao, Izay nanao anao sy nampilamina ny fiainanao?",
        "7": "Tsarovy ny andro fahiny, Eritrereto ireo taona lasa hatramin\u2019ny taranaka nifandimby. Anontanio ny rainao, fa afaka miteny aminao izy, Ary ny lahiantitra eo aminao, fa afaka milaza izany aminao izy.",
        "8": "Fony nanome lova ho an\u2019ireo firenena ilay Avo Indrindra, Fony izy nanasaratsaraka ny taranak\u2019i Adama, Dia nofaritany ny sisin-tanin\u2019ireo firenena, Araka ny isan\u2019ny zanak\u2019Israely.",
        "9": "Fa ny anjaran\u2019i Jehovah dia ny olony, Ary i Jakoba no anjara lovany.",
        "10": "Nahita azy tany an-tany efitra Izy, Tany amin\u2019ny tany karakaina misy feom-biby mitaraindraina. Nihodidina azy Izy, ka nikarakara azy, Ary niaro azy toy ny anakandriamasony.",
        "11": "Toy ny voromahery manaitaitra an\u2019izay ao amin\u2019ny akaniny, Ka manidintsidina eo ambonin\u2019ny zanany kely, Sy mamelatra ny elany ka mandray azy ireo, Ary mitondra azy ireo eo ambony elany,",
        "12": "Dia toy izany no nitarihan\u2019i Jehovah azy, ary irery Izy rehefa nanao izany, Fa tsy nisy andriamani-kafa niaraka taminy.",
        "13": "Nampandehaniny teny amin\u2019ireo toerana avo teto an-tany izy, Mba hihinana ny vokatry ny saha. Ary nampitsentsitra azy tantely avy tamin\u2019ny harambato izy, Sy menaka avy tamin\u2019ny vatoafo.",
        "14": "Nanome azy dibera vita tamin\u2019ny rononon\u2019omby izy, ary koa rononon\u2019ny ondry aman\u2019osy, Sy tavin\u2019ondrilahy, Sy ondrilahy avy any Basana, ary osilahy Mbamin\u2019ny varimbazaha faran\u2019izay tsara. Ary ny ran\u2019ny voaloboka no divay nosotroinao foana.",
        "15": "Nandaka i Jesorona rehefa nihanatavy. Ry Jesorona \u00f4, lasa natavy sy dongadonga ianao sady voky be. Dia nahafoy an\u2019Andriamanitra izay nanao azy izy, Ary nanamavo an\u2019ilay Vatolampy famonjena azy.",
        "16": "Nanao izay hahasaro-piaro Azy izy ireo noho ireo andriamani-kafa nivavahan\u2019izy ireo, Sady tsy nitsahatra nampahatezitra Azy noho ireo zava-maharikoriko.",
        "17": "Nanao sorona ho an\u2019ny demonia izy ireo, fa tsy ho an\u2019Andriamanitra, Eny, nanao sorona ho an\u2019andriamanitra tsy fantatr\u2019izy ireo, Dia andriamanitra vaovao izay vao tonga, Sady tsy fantatry ny razany.",
        "18": "Nohadinoinao ilay Vatolampy niteraka anao, Ary tsy tsaroanao intsony Andriamanitra, Ilay narary nihetsi-jaza niteraka anao.",
        "19": "Nanjary tsy niraharaha an\u2019ireo i Jehovah rehefa nahita izany, Satria nanao zavatra mahasosotra ny zanany lahy sy ny zanany vavy.",
        "20": "Koa hoy Izy: \u2018Aoka hafeniko azy ireo ny tavako, Dia ho hitako eo izay hiafaran\u2019izy ireo aorian\u2019izay. Fa taranaka ratsy toetra Sy zanaka tsy mendri-pitokisana ireo.",
        "21": "Nanao izay hahasaro-piaro ahy izy ireo, noho ny andriamani-tsy izy, Ary nampahasosotra ahy noho ireo sampiny tsy misy ilana azy. Ary izaho kosa hanao izay hialonan\u2019izy ireo an\u2019izay tsy vahoaka. Firenena adaladala no hataoko hampahatezitra azy ireo.",
        "22": "Nanomboka nirehitra ny afom-pahatezerako, Ka hirehitra hatrany amin\u2019ny Fasana, * izay toerana ambany indrindra, Ary handevona ny tany sy ny vokatra eo aminy, Sady hampirehitra ny fototry ny tendrombohitra.",
        "23": "Hampitomboiko ny isan\u2019ny loza mihatra aminy, Ary hotaperiko aminy ny zana-tsip\u00eckako.",
        "24": "Ho reraka be noho ny hanoanana izy ireo, ary ho lanin\u2019ny fanaviana mahery Sy ny fandringanana mangidy. Ary halefako ho amin\u2019izy ireo ny biby manaikitra, Sy ny poizin\u2019ny biby mandady amin\u2019ny vovoka.",
        "25": "Eny ivelany, dia sabatra no hahafaty azy ireo, Ary ao anatiny, dia tahotra. Eny, izany no hahafaty ny tovolahy sy ny virjiny eo aminy Sy ny zaza minono ary ny lehilahy fotsy volo.",
        "26": "Tokony ho nilaza aho hoe: \u201cHaparitako ireo, Ary hovonoiko tsy ho eo amin\u2019ny olombelona mety maty ny fahatsiarovana azy.\u201d",
        "27": "Tsy nanao izany anefa aho, sao hanao izay hahasosotra ahy ny fahavalony, Ary sao handika vilana an\u2019izany ny rafiny, Ka hanao hoe: \u201cNy tanantsika no mahery kokoa, Fa tsy i Jehovah no nanatanteraka izany rehetra izany.\u201d",
        "28": "Firenena tsy mieritreritra ny Israely Sady tsy misaina.",
        "29": "Raha mba hendry mantsy izy ireo, dia ho nisaintsaina momba izany, Ka ho nieritreritra izay hiafarany aorian\u2019izay.",
        "30": "Ataon\u2019ny olon-tokana ahoana no fanenjika arivo, Ary ataon\u2019ny roa lahy ahoana no fampandositra iray alina? Raha tsy hoe ny Vatolampiny ihany angaha no efa nivarotra azy tamin\u2019ireny, Ary i Jehovah no efa nanolotra azy teo an-tanan\u2019ireny.",
        "31": "Fa tsy mitovy amin\u2019ny Vatolampintsika ny vatolampin\u2019ireny, Ary na ny fahavalontsika aza niaiky an\u2019izany koa.",
        "32": "Fa avy amin\u2019ny voalobok\u2019i Sodoma ny voalobok\u2019izy ireo, Avy amin\u2019ny tanimboly mikitohatohatr\u2019i Gomora. Misy poizina ny voalobok\u2019izy ireo, Ary mangidy ny voaloboka amin\u2019ny sampahony.",
        "33": "Poizin\u2019ny bibilava ngezabe ny divainy, Sady poizina mitera-doza avy amin\u2019ny k\u00f4br\u00e0.",
        "34": "Moa ve izany tsy notehirizina at\u1ef3 amiko, Sady nasiana tombo-kase ao amin\u2019ny trano fitehirizako harena?",
        "35": "Ahy ny famaliana, ary izaho no hamaly. Hivembena izy ireo amin\u2019ny fotoana voatondro, Satria akaiky ny andro hahitany loza, Ary avy haingana ny zavatra voaomana hihatra aminy.\u2019",
        "36": "Fa hitsara ny vahoakany i Jehovah Ary hanenina izy ka hamindra fo amin\u2019ny mpanompony, Satria ho hitany fa nanjavona ny herin\u2019izy ireo Sady nanjary tsy misy mpiaro sy tsy misy ilana azy sisa izy ireo.",
        "37": "Hilaza Izy hoe: \u2018Aiza ireo andriamaniny, Dia ny vatolampy nialokalofany,",
        "38": "Izay nihinana ny tavin\u2019ny sorona natolotr\u2019izy ireo, Ary nisotro ny divay nateriny ho fanatitra zava-pisotro? Aoka ireny hitsangana hanampy anareo, Ary aoka ireny ho toerana azonareo iafenana.",
        "39": "Jereo fa izaho no izy, Ary tsy misy andriamanitra hafa miaraka amiko. Izaho no mamono ho faty, ary izaho no mamelona. Izaho no nandratra mafy, ary izaho no hanasitrana. Tsy misy maharombaka an\u2019izay et\u1ef3 an-tanako.",
        "40": "Manangan-tanana ho amin\u2019ny lanitra aho, ka mianiana hoe: \u201cRaha mbola velona koa aho mandritra ny fotoana tsy voafetra\u201d,",
        "41": "Rehefa mandranitra ny sabatro manjelanjelatra aho, Ary mandray an-tanana ny fitsarana, Dia izaho no hamaly ny nataon\u2019ireo fahavaloko, Ary hamaly an\u2019ireo mankahala mafy ahy.",
        "42": "Hataoko mamon-dra ny zana-tsip\u00eckako Ary ny sabatro hihinana nofo, Eny, ho mamon\u2019ny ran\u2019ny voavono sy ny ran\u2019ny babo, Ary ny sabatro hihinana ny lehiben\u2019ny mpitarika an\u2019ireo fahavalo.\u2019",
        "43": "Koa mifalia ianareo hafa firenena sy ny vahoakan\u2019Andriamanitra Fa hamaly ny ran\u2019ny mpanompony Izy, Ary hamaly ny nataon\u2019ireo fahavalony Sy handrakotra ny fahotan\u2019ny tanin\u2019ny vahoakany.\u201d",
        "44": "Koa tonga i Mosesy, ary nilaza ilay tononkira manontolo tamin\u2019ny olona izy sy Hosea zanak\u2019i Nona.",
        "45": "Ary rehefa voalazan\u2019i Mosesy tamin\u2019ny Israely rehetra avokoa ireo teny ireo,",
        "46": "dia hoy koa izy: \u201cAlatsaho ao am-ponareo ny teny fampitandremana rehetra izay lazaiko aminareo androany, mba handidianareo ny zanakareo hankat\u00f2 tsara ny teny rehetra ato amin\u2019ity lal\u00e0na ity.",
        "47": "Fa tsy teny tsy misy vidiny ireo, fa ireo no antoky ny fiainanareo. Ary ireo teny ireo no hahalava andro iainana anareo, eo amin\u2019ilay tany halehanareo eny ampitan\u2019i Jordana ka halainareo ho fanananareo.\u201d",
        "48": "Ary hoy koa i Jehovah tamin\u2019i Mosesy tamin\u2019iny andro iny:",
        "49": "\u201cMiakara eo amin\u2019io tendrombohitr\u2019i Abarima io, dia ny Tendrombohitra Nebo ao Moaba, izay manandrify an\u2019i Jeriko. Dia tazano ny tany Kanana izay homeko ho fananan\u2019ny zanak\u2019Israely.",
        "50": "Ary aoka ianao ho faty ao amin\u2019io tendrombohitra halehanao io ka hangonina any amin\u2019ny razanao, tahaka ny nahafatesan\u2019i Arona rahalahinao tao amin\u2019ny Tendrombohitra Hora sy nanangonana azy any amin\u2019ny razany.",
        "51": "Tsy nanao ny adidinareo tamiko teo anivon\u2019ny zanak\u2019Israely mantsy ianareo roa lahy, teo amin\u2019ny ranon\u2019i Meriba any Kadesy, tany an-tany efitr\u2019i Zina. Tsy nanamasina ahy teo anivon\u2019ny zanak\u2019Israely koa ianareo.",
        "52": "Koa hitazana an\u2019ilay tany avy eny lavitra ianao, fa tsy hiditra ao amin\u2019ilay tany homeko ny zanak\u2019Israely.\u201d"
    },
    "33": {
        "1": "Izao no tsodrano nataon\u2019i Mosesy, lehilahin\u2019Andriamanitra, rehefa nitso-drano ny zanak\u2019Israely izy talohan\u2019ny nahafatesany.",
        "2": "Hoy izy: \u201cTonga avy tany Sinay i Jehovah, Ka nanjelanjelatra teo amin\u2019izy ireo, eny, nanjelanjelatra avy tao Seira. Namirapiratra avy tao amin\u2019ny faritra be tendrombohitr\u2019i Parana izy. Anjely masina an\u2019alinalina no niaraka taminy, Ary teo ankavanany ny miaramila mpiadin\u2019izy ireo.",
        "3": "Tiany tokoa ny vahoakany. Eo an-tananao daholo ny olo-masin\u2019izy ireo. Ary ireo kosa mipetraka eo an-tongotrao, Ary nisy noraisiny ny teninao.",
        "4": "Nanome lal\u00e0na antsika i Mosesy, Ho fananan\u2019ny fiangonan\u2019i Jakoba.",
        "5": "Ary Andriamanitra lasa mpanjaka teo amin\u2019i Jesorona, Fony nivory ireo lohandohany teo amin\u2019ny vahoaka, Eny, ny foko rehetran\u2019ny Israely.",
        "6": "Aoka ho velona i Robena fa tsy ho faty, Ary aoka tsy hihavitsy ny lehilahy eo aminy.\u201d",
        "7": "Dia nanohy ny teniny izy, ka nitso-drano an\u2019i Joda hoe: \u201cHenoy ny feon\u2019i Joda, Jehovah \u00f4, Ary ianao anie hitondra azy any amin\u2019ny olony! Efa niady mba hahazoany izay azy ny sandriny. Ianao anie hanampy azy hamely ny fahavalony!\u201d",
        "8": "Ny amin\u2019i Levy, dia hoy izy: \u201cNy Tomimanao sy ny Orimanao dia an\u2019ilay tsy mivadika aminao, Eny, ilay notsapainao toetra tany Masa. Niady taminy ianao teo akaikin\u2019ny ranon\u2019i Meriba.",
        "9": "Ilay niteny tamin-drainy sy reniny hoe: \u2018Tsy hitako izy.\u2019 Na ny rahalahiny aza tsy nekeny, Ary ny zanany tsy fantany. Fa notandremany ny teninao, Ary nohajainy foana ny fifanekena nataonao taminy.",
        "10": "Aoka hampianariny an\u2019i Jakoba ny didim-pitsaranao, Ary hampianariny an\u2019i Israely ny lal\u00e0nao. Aoka hanolorany emboka manitra eo am-bavoronao, Sy fanatitra dorana manontolo eo amin\u2019ny alitaranao.",
        "11": "Tahio ny heriny, Jehovah \u00f4, Ary ianao anie ho finaritra amin\u2019ny asan\u2019ny tanany! Ataovy maratra mafy ny andilan\u2019izay mitsangana hiady aminy, Sy izay mankahala mafy azy, mba tsy hiarina intsony ireny.\u201d",
        "12": "Ny amin\u2019i Benjamina, dia hoy izy: \u201cAoka ilay malalan\u2019i Jehovah hitoetra tsy hanana ahiahy eo anilany, Ary izy hampialoka azy tontolo andro. Hitoetra eo anelanelan\u2019ny sorony izy.\u201d",
        "13": "Ny amin\u2019i Josefa, dia hoy izy: \u201cHotahin\u2019i Jehovah mandrakariva anie ny taniny, Ka hahazo zava-tsoa avy any an-danitra, sy ando, Sy rano lalina any ambany any,",
        "14": "Sy zava-tsoa entin\u2019ny masoandro, Sy zava-tsoa entin\u2019ireo volana mifandimby,",
        "15": "Sy zavatra tsara indrindra avy any an-tendrombohitra any atsinanana, Sy zava-tsoa eny amin\u2019ny havoana maharitra hatramin\u2019ny fotoana tsy voafetra,",
        "16": "Sy zava-tsoan\u2019ny tany mbamin\u2019izay rehetra eo aminy, Ary ny fankasitrahan\u2019Ilay monina ao amin\u2019ny voaroy. Ho eo an-dohan\u2019i Josefa anie ireo, Eny, ho eo an-tampon-dohan\u2019ilay nosinganina tamin\u2019ny rahalahiny!",
        "17": "Tahaka ny voninahitry ny voalohan-teraky ny omby ny voninahiny. Tandrok\u2019ombidia ny tandrony, Ary amin\u2019ireo no hanosehany ny vahoaka, Izay miaraka hatosiny hatrany amin\u2019ny faran\u2019ny tany. Ireo no alinalin\u2019i Efraima, Sy arivoarivon\u2019i Manase.\u201d",
        "18": "Ny amin\u2019i Zebolona, dia hoy izy: \u201cMifalia, ry Zebolona, amin\u2019ny fandehananao any ivelany Ary ianao, ry Isakara, mifalia ao an-tranolainao.",
        "19": "Hantsoin\u2019izy ireo ho any an-tendrombohitra ny vahoaka, Ka any no hanaovan\u2019izy ireo sorona atolotra amim-pahamarinana. Fa hitsentsitra ny harem-ben\u2019ny ranomasina Mbamin\u2019ny harena miafina ao amin\u2019ny fasika izy ireo.\u201d",
        "20": "Ny amin\u2019i Gada, dia hoy izy: \u201cMahazo fitahiana ilay manitatra ny sisin-tanin\u2019i Gada. Honina tahaka ny liona izy, Sady hamiravira sandry, eny, hatramin\u2019ny tampon-doha aza.",
        "21": "Ary hifidy ny ampahany tsara indrindra izy, Satria teo no voatokana ho anjarany, avy tamin\u2019ny mpamoaka lal\u00e0na. Hiangona ireo lohandohany eo amin\u2019ny vahoaka. Tena hampihatra ny fahamarinan\u2019i Jehovah Sy ny didim-pitsarany amin\u2019ny Israely izy.\u201d",
        "22": "Ny amin\u2019i Dana, dia hoy izy: \u201cZana-diona i Dana. Hitsambikina avy ao Basana izy.\u201d",
        "23": "Ny amin\u2019i Naftaly, dia hoy izy: \u201cVoky fankasitrahana i Naftaly, Sady heniky ny fitahian\u2019i Jehovah. Alaivo ho fanananao ny andrefana sy ny atsimo.\u201d",
        "24": "Ny amin\u2019i Asera, dia hoy izy: \u201cNotahina i Asera ka nahazo zanakalahy. Aoka izy hanjary hankasitrahan\u2019ny rahalahiny, Sady hanatsoboka ny tongony ao amin\u2019ny menaka.",
        "25": "Vy sy varahina ny hidim-bavahadinao, Ary hilamina tsara ny fiainanao mandritra ny androm-piainanao.",
        "26": "Tsy misy tahaka an\u2019ilay Andriamanitr\u2019i Jesorona, Izay mitaingina ny lanitra mba hamonjy anao, Eny, mitaingina ny lanitra feno rahona izy, amin\u2019ny fahamboniany.",
        "27": "Ilay Andriamanitry ny andro fahiny no fiafenanao, Ary manohana anao ireo sandriny izay maharitra mandritra ny fotoana tsy voafetra. Ary horoahiny tsy ho eo anatrehanao ny fahavalo, Sady hiteny izy hoe: \u2018Aringano ireny!\u2019",
        "28": "Dia honina tsy hanana ahiahy i Israely, Hitoetra irery ny lavadranon\u2019i Jakoba, Eo amin\u2019ny tany be varimbazaha sy divay vaovao. Eny, hitete ando ny lanitra eo aminy.",
        "29": "Sambatra ianao, ry Israely \u00f4! Iza moa no tahaka anao, Izay vahoaka mahazo famonjena avy amin\u2019i Jehovah Ilay ampingan\u2019ny famonjena anao, Sy Ilay sabatrao malaza? Koa hitakemotra eo anoloanao ny fahavalonao, Fa ianao kosa hanitsaka ny toerana avony.\u201d"
    },
    "34": {
        "1": "Dia niakatra avy eny amin\u2019ny lemaka karakaina any Moaba i Mosesy ka nankany an-tendrombohitra Nebo, ho eo an-tampon\u2019i Pisga, izay manandrify an\u2019i Jeriko. Ary nasehon\u2019i Jehovah azy ilay tany manontolo, hatrany Gileada ka hatrany Dana,",
        "2": "sy Naftaly manontolo, sy ny tanin\u2019i Efraima sy Manase, sy ny tanin\u2019i Joda manontolo hatrany amin\u2019ny ranomasina andrefana,",
        "3": "sy Negeba sy ny Faritr\u2019i Jordana, sy ny lemak\u2019i * Jeriko, ilay tan\u00e0na be hazo palmie, ka hatrany Zoara.",
        "4": "Dia hoy i Jehovah taminy: \u201cIo ilay tany nianianako tamin\u2019i Abrahama sy Isaka ary Jakoba hoe: \u2018Ny taranakao no homeko azy.\u2019 Ataoko hitan\u2019ny masonao izy io, fa tsy hiampita ho eny ianao.\u201d",
        "5": "Dia maty teo i Mosesy mpanompon\u2019i Jehovah, izany hoe tao Moaba, araka ny didin\u2019i Jehovah.",
        "6": "Ary naleviny tao an-dohasahan\u2019ny tany Moaba, tandrifin\u2019i Beti-peora izy, ary tsy misy mahalala ny fasany mandraka androany.",
        "7": "Roapolo amby zato taona i Mosesy tamin\u2019izy maty, nefa tsy nihananjavozavo ny masony, sady tsy nihena ny heriny.",
        "8": "Ary nitomany an\u2019i Mosesy telopolo andro ny zanak\u2019Israely rehetra, teny amin\u2019ny lemaka karakaina any Moaba. Farany, dia tapitra ny andro nitomaniana sy nisaonana azy.",
        "9": "Ary feno fanahim-pahendrena i Josoa zanak\u2019i Nona, satria efa nametra-tanana taminy i Mosesy. Dia nanomboka nihaino azy ny zanak\u2019Israely, ka nanao araka izay nandidian\u2019i Jehovah an\u2019i Mosesy.",
        "10": "Mbola tsy nisy mpaminany tena fantatr\u2019i Jehovah tsara * toa an\u2019i Mosesy mihitsy anefa teo amin\u2019ny Israely.",
        "11": "Tena tsy nanan-tsahala izy raha jerena ny famantarana sy ny fahagagana rehetra nataony tamin\u2019i Farao sy tamin\u2019ny mpanompony rehetra ary tamin\u2019i Ejipta manontolo, rehefa naniraka azy tany i Jehovah.",
        "12": "Nampiasa hery lehibe koa izy sady nanao zava-mampahatahotra teo imason\u2019ny Israely rehetra."
    },
    "meta": {
        "name": "Deoteronomia",
        "order": 4,
        "chapter_number": 34
    }
}